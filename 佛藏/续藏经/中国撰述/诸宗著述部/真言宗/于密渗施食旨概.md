续藏经   於密渗施食旨槩
　清 法藏着

　　 

　　於密渗施食旨槩

　　　　三峰法藏　着
　　不参禅无以悟入。不悟入无以深入法门。入法不尽何以忘法。忘法不了何以作用。非作用大无以相应。不相应极何以利生。利生多门。凡一门皆具已上七事。予尝于焰口施食一法见之。其法名曰瑜伽。梵语瑜伽此云相应。以身口意三业。与所悟之法相应。故能大用现前。兴广利道。盖名称其实也。大凡参禅在于彻悟悟道须彻宗旨。宗旨一透。则无量差别法门。皆同其旨趣。故施食一法。从体起用。只在○此中具◇[口*纥]哩字之心体。体上现金缘◇喷[口*(隆-一)]字之华严法界。法界化成宫殿。以合大千国土。但○此体不易到得。故先从◇唵◇嚂字从顶脐两头坐断。手到。心到。口到。以点净法界。法界者具法之界也。法界既净。其体已具。而未得其用。故以花米观成为诸法之种。然法有主宾。慈威而已。故以铃谈慈。以杵用威。宾主并运。建立道场。一切音乐皆说法之正语。盖出於铃也。於铃悟得。便解咒语。於杵悟得。便解咒力。不思议事於此成矣。欲成最上法。须从十二因缘入大乘无性之门。入其初门。便从无性缘生。入菩萨双照双遮。辊入佛地。故五方五佛。显法界之主。以建法界。法界地成。本是性中净土。广以正语音声之观音震之。以六字心咒咒之。於法界之无量界中。拈示一界以见大意。然界从○此出。此中一念作用之动。便为风轮。动则流注。故为水轮。流极必坚。故为金轮。坚极必浊。故为土轮。故建立轮围。铁围。大须弥。小须弥。四大洲。八辅洲。粟散洲。上覆众宝伞。下立尊胜幢。而轮王八宝具焉。日月星天具焉。此金刚地。从真性中之胜金刚地基。于◇吽字涌出者也。岂无明建立者哉。於此性地上。一一从花米中拈出。宫殿。园林。池沼。伞盖。幢旛等物。皆自性法中流出以为供养。所有香。花。灯。涂。果。乐。以表六波罗蜜。为大作用。以铃杵之正语遍告○此中。即正语中拈出三毒鼓为三尖火轮。拈出宝错为如意种子。於○此中想黄色◇得浪字放出黄光以表正中利益之色。照拂有情。一念回光本字。变成宝生佛。手结施印。持宝错。广成施益。凡欲施益。施心即是障缘。必当以杀佛杀祖手段除之。故先以三尖火烧一遍而入空。然空亦障也。故以双金刚之毒拳正交放火再烧之。然空尽亦障也。复以外又交力之火烧之。空尽既了。了亦了在。非障而何。故以金刚内焰烧之。大凡一法立。便有四句法之魔。须用四句法之力火烧之。始见本体之大○相。此相本从◇[口*纥]哩心出。◇无心。皆从心中一念◇喷[口*(隆-一)]字种成就法界。故曰於空性中。想[口*(隆-一)][口*(隆-一)]。喷[口*(隆-一)]喷[口*(隆-一)]。然喷[口*(隆-一)]无始。而无始之音。从◇◇阿来。◇◇尚无。无中生有。故万法从◇吽而出。故成十方世界。以流出花香等也。然此花香等。从◇吽字起。◇字须竭不可到之天。天固有母。母有四臂。双起双落。上二捧花。下二轮交。妙在四臂轮交。双开双结。了不可得而成此法。岂凡夫心识能到者哉。到不得处。力用严重。故有◇唵字。力用始全。而◇之法界备矣。故上卷诸法。不过细显大轮明王中事耳。其印。外指交而内指向外藏。正显此法界之密也。然此法界既成。则界中之心佛出现。故以双金刚之毒拳。前后四指力交。此心之密处也。密处微动◇[口*纥]哩放光。至色究竟处。请本身智观音来。易我色身。此见心光照彻诸色。凡一色上必至究竟。谓之事究竟处。此即我本身观音也。请来易我身者。我非我矣。竟承当自己。起观音慢。自己为大法界主。即卢舍那位。通身坐自在般若中。故嘿念心经。而我坐下有大莲花。千百亿叶。叶叶有佛出现。各各化佛。统诸弟子护神。面面向我。我身四面。面面向佛。主伴同会。然诸佛即我化身。故观音。放光以请诸佛也。佛至则伸六供以供养之。此普贤行也。乃运顶结之心以为供献。表敬田也。才兴供心。即心魔也。故仍以三尖三印烧之。以变空之无相奉之。皆不出◇吽◇唵者也。虽已变空。未入禅定。犹属见慧之福。须入闻思修定以圆大慧。故於定中闭目澄心。观想身中。於肉团心尖上。想一红色◇[口*邦]字。变成八叶杂色莲花。花上想白色◇阿字。变成圆满洁白。犹如净满之月。於此体上。想◇[口*纥]哩字之心印放光。光成八叶莲花。以表八识。花上现出自在菩萨为无碍心王。菩萨左手执花。右手作花叶开势。言因果事理互为遮显以度生也。此花即八识自佛之上。别出心花。此人人固有者。故菩萨思惟有情众生。各具此华个个本来成佛。未尝不悟。以此观之。则法界本来清净。岂有惑染。人人识心情想之中。每一识具一如来。凡夫心识。各有如来。则动心乱想。何曾不定。故八如来。皆向心王一齐入定。光明朗照。其华虽众生心中之小者。然皆与佛不异。故其花渐舒。各各量周法界。众生之花。同佛海会。皆为一心。无自无他。以自心不移而愍众生。故众生之花。蒙自之照而脱苦恼。皆同我心矣。其所舒之花。渐收卷其法界。而同己量。卷之藏密。故复结自在观音之印。既归一身。则四处加持。先以◇唵字加口。次以◇吽字加顶。以◇得囕字加脐。以◇[口*纥]哩字加心。复以◇阿字加喉。卷至一心。又於身分口顶心脐一一坚固。此定之极则。非心可到之境界也。入此定时。成不思议力。堪破地狱之铁围坚固黑暗矣。其印则铁围坚固之象。而又即入定坚固之象非有二也。将破地狱。而观音作大威势。浑身赤色。舌尖。印指。心口。放三处赤光。以二手金刚拳下勾上竖。作破狱势。加持密咒。光触地狱。地狱顿破。以众生三业妄造此狱。今以三业真正法力震而摧之。霍然而殒矣。亦非有二也。然而地狱即佛心也。岂无主者耶。故狱破而地藏出。作五供养供地藏毕。则转前赤色威光而为白色悲光。从左手◇[口*纥]哩字中放光。勾引六道。至道场中。绕佛三匝。礼退。至坛。分六处安处之。既安处之。乃以坚固印上。大悲心字中。出光入六道顶。令其遍身罪雾蒸现。既现其罪状。结成罪山。乃以青绿动转色之观音。於双指金色◇怛啰◇咤字摩动之。一声摧碎其山如微尘相似。其不转之定业。非断所知障之心。不能尽空。故以心月中◇[口*纥]哩印上出青色光。照诸罪辈。其千佛不通忏之罪。因无作想。泯彼净性。故心佛众生三无差别。定业无从而着落矣。复以白色心种放光入罪人身中。如日烁露。黑业从足而出。流至金刚际。谓之忏悔清净。既各清净。只复得本体。未满其严。故复以妙色身之甘露沃之。於无色◇[口*纥]哩字。想一青莲华。华乃妙心也。华中白色◇阿字。空性中也。字中流出性水。而鬼咽受之。清凉无碍。复登宝胜之地。仍离怖畏。得广博身。证妙色身。富严多宝。直至无量之光。回而至於入世间之广大威德自在光明。事事无碍。皈依自性。具足三宝。发起阿耨菩提之心。而此心乃心佛众生。三无差别。融作月轮。圆洁无上。中有金色◇阿字。如秋毫之末。若存若亡。四不可得。无佛可成。无生可度。无行可修。生死涅盘不知何物。一脚踏倒。便得真戒矣。上犹是戒体。未能作用。故印中有白色◇鍐字。放光普照有情。戒始圆满。即证普贤行身。於月轮中。绍诸佛职。至此地位。方堪受佛祖正命之食。岂果食而已哉。前之戒心。了无一念。今以食施。又属心有。故仍遣魔。变空。空中掌出红色威德◇[口*邦]字。变成空假中三不得之莲华。於威中华。想成本洁白色◇鍐字。明点中流出无中生有妙叶之饮食。以摩伽陀斛散施无穷。甘露无量。成酥酪之乳海。一切鬼众。皆饱正命食矣。又前者障施鬼众。每以智慧之火烧之令退。故得成上殊胜之缘。今胜缘既成。岂障施鬼者为心外物而不摄耶。乃总前一切字种。以甘露逐一灌诸障鬼。前自三宝而地藏。至六道而障鬼。逐一分齐利益。同归无上菩提。至此普同供养凡圣一源。复收入◇喷[口*(隆-一)]字中。作广大回向。极还◇阿字为大○圆相矣。呜呼。始从大相空空◇阿字之体。而见◇[口*纥]哩本心。心中发◇喷[口*(隆-一)]之大法界。而兴◇◇吽之万法。每一法上。不离◇唵字之金刚力用。究竟坚固。本来如是。何有诸佛众生涅盘生死之异哉。以吾人一念妄迷。致落生死。茫不知归向。故上师指出祖师心印。令返本还源。前后际断。复其○相於中指◇[口*纥]哩字即见不得不得之唯心。心中现◇◇喷[口*(隆-一)]以函盖乾坤。呈◇◇吽以拈出无量作用。随波逐浪。法法加◇唵以截断众流。此之宗旨。全是临济云门手段。方能广利无利之道。然此宗旨。出於西域诸祖相传。东流至於忠国师。三传而为仰山宗旨。具有九十七○相。故知施食一法。略见相应之用。参禅之旨。宁非一大事因缘者哉。良以此法迷失宗旨已久。兹因究五家宗而及之。嗟嗟直截为宗者。闻此相应之旨。宁不动于中乎。
　　施食之法。本如来大悲作用。[(嘹-口)-日+二]世传失旨。竟类俳倡。搀杂歌曲。鄙俚不经。而三观妙体置之不问。吁可悲也(藏)。弱冠受此法於众人中。年二十九深心学戒。愿以百堂布施结菩萨缘。偶於座下千灯火现。观者惊散。因思烦冤之火。非观力不可沃灭。以故愿中止。及参禅十有几稔之后。幽灵群起而请於梦者不一。方忆旧愿未酬。乃考诸　石机图本。辨诸　云栖校正。细究观理参合五宗。然后劝数禅者熟观而力行之。遂有施食旨槩。笔成数叶久矣。时　一士王文学昌[噪-木+(百-日+ㄎ)]。为荐先翁　季和先生。见而欣然求为如法修设。因以所施忏分镂板。以广告夫真正发菩萨心学施食法者。倘人人如法观施。则皆心心相契於九莲华上。请遥质於　季和先生。
　　时天启六年正月　　　　日　三峰(法藏)记
