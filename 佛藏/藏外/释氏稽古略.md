　　钦定四库全书　　　　　子部十三
　　释氏稽古畧　　　　　　释家
　　提要
　　【臣】等谨案释氏稽古畧四卷元释觉岸撰觉岸字寳洲乌程人其书皆叙述释氏事实用编年之体以厯代统系为纲而以有佛以来释家世次行业为纬始于太昊庖牺氏终于南宋瀛国公徳祐二年初名稽古手鉴既以所载尚未赅备复因旧辑而广之始改今名书成于至正初中山李桓为之序此本乃明句容天王寺僧昌复所重刻也觉岸记诵该博故所録上自内典下及家传记文集志乗碑碣之无所不采源流派别详赡可观惟其意欲自附于淹通史学故于列朝兴废盛衰之迹亦复分条摘列防成文未免喧客夺主且据释流所记如来之生当周昭王九年是书既欲甄叙宗门但当权舆于摩耶之诞佛顾乃侈谈防古逺引洪荒于体例亦为泛滥又如唐代纪年于昭宣帝后别有少帝濮王紃一代谓为朱全忠所立年号天夀旋复被鸩求之正史全无事实尤不知其何所依据然其援摭既富亦颇有出自僻书足资考证者其于名师大徳记莂流传亦多考覈详明备征典故与挦撦语録空谈禅理者不同固未始非缁林道古之一助也乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀




　　释氏稽古畧原序
　　吴兴有大比丘曰寳洲岸公博学通古今尝考释氏事实上下数千载年经而国纬著书一编曰稽古手鉴既又以为未备复因其旧辑而广之为稽古畧至正十四年秋九月太原刘尧辅为之持其书请于余为序以冠其编首因取而阅之盖自有佛以来凡名师大徳之行业出处以及塔庙之兴壊僧侣之众寡靡不具载本之内典叅之诸史旁及于传记而闲以事之着显者为之据将以侈歴代之际遇而寓劝戒于其间嵗月先后攷覈精审无所遗阙可谓赡且详矣然犹以畧名之寳洲自谦也窃尝怪夫佛之为教自身毒万里逺至于中国愈久益盛根本深固而不可揺防其故何也岂非扶植其教者代有其人与若是编之所记往往皆英伟魁杰之才自重不屈卓然有立而使王公卿大夫向慕崇信奔走之不暇则其扶植之功为何如此师所以加之纂述表而出之之意也传之言曰道不同不相为谋佛氏之书非余之所学余特嘉其闻见之博用心与力之勤道虽不同而不可以不序鸣呼观其书而见其教之盛知彼之扶植为有人则亦可以有感也夫中山李桓序













　　钦定四库全书
　　释氏稽古畧卷一
　　元　释觉岸　撰
　　三皇
　　太昊庖牺氏【风姓以木徳王都宛丘上古之人捕逐禽兽食肉衣皮难以致之太昊教民作网罟以佃以渔豢养六畜且以牺牲享神祗故曰庖牺氏后世曰伏牺氏始画八卦造书契由是文籍生焉以龙纪官在位一百一十六年易曰伏牺刳木为舟剡木为楫琴操曰伏牺作琴修身理性反其天真也通厯曰伏牺作二十五之瑟以制婚姻之礼图经曰庖牺生陕西巩昌路防州成纪县母曰华胥禹贡雍州之域也晋宁路河中府霍州有伏牛台伏牺伏牛乗马之所女娲墓在焉淮西庐州有女娲古庙】
　　【女娲氏　共工氏　大庭氏　柏皇氏　中皇氏栗陆氏　骊连氏　赫胥氏　尊卢氏　混沌氏
　　昊英氏　朱襄氏　葛天氏　宋哲宗元祐五年隂康氏　无懐氏　　　　　二月诸葛深绍运圗曰已上十五氏合一万七千七百八十七年】
　　社稷神【风俗通曰共工氏之子曰修好逺游舟车所至足迹所达靡不穷览故祀以为社神左传曰共工氏有子曰勾龙氏平水土故祀以社礼记曰共工氏之覇九州也其子曰后土能平九州故祀以为社又厉山氏之有天下也其子曰农能植百谷故祀以为稷蔡邕独断曰周弃播殖百谷以稷为百谷之长因以稷名其神弃周后稷也】
　　炎帝神农氏【姜姓继伏牺氏王火徳都鲁时人茹草饮水食木实禽兽肉多疾病炎帝求可食之物教以火食时天雨粟乃教民播种五谷作陶冶斤斧耒耜锄鎒以垦草莽而五谷兴故曰神农氏又甞百草一日遇七十毒以一人不足为养日中为市乃通有无以火纪官在位一百二十年桓谭新论曰神农氏削桐为琴绳丝为以通神明之徳广雅曰神农氏琴长三尺六寸上有五曰宫商角徴羽周文王增二曰少宫少商也】
　　【帝承　帝临　帝明　帝宣　　已上八帝皆神农帝　帝哀　帝榆　帝冈　　氏合五百二十年末年诸侯相伐归之黄帝】
　　黄帝有熊氏【公孙姓轩辕名有熊国君少典之子也神农氏为天子诸侯相侵伐神农氏弗能征诸侯侵陵最强暴者惟尤轩辕修徳治兵与炎帝氏战而胜之擒尤于涿鹿杀之于是诸侯咸归轩辕推轩辕代神农氏为天子黄帝元年丁亥始立制度天下不顺者从而征
　　之其土地东至于海西至于崆峒　　　　　南至于海北逐獯鬻邑于涿鹿之阿迁徙无常以兵师为营卫以云纪官有土徳之瑞举风后力牧太山稽常先大鸿得六相而天地治神明至帝受河圗见日月星辰之象于是始有星官之书命大挠探五行之情占斗纲所建于是始作甲子命容成造厯命首作数命伶伦造律吕命车区占星气容成兼而总之为文章以表贵贱作舟车以济不通画野分州得百里之国万区八家为井井一为邻邻三为朋朋三为里里五为邑邑十为都都十为师师十为州设左右大监监于万国举封禅之礼作咸池之乐逺夷之国莫不入贡黄帝二十五子得姓者十四人为十二姓姬酉祁已滕箴任荀僖姞儇休正妃二子一曰嚣一曰昌意皆得为诸侯黄帝崩人以为僊去帝在位一百一十年皇甫谧曰黄帝生陕西巩昌路秦州夀丘冢在宁州桥山　　黄帝上升之地鼎湖尤塜　　　髙七丈民常十月祀之有赤气出如疋绛帛民名为尤旗易干凿度曰昔燧人氏仰观斗极以定方名庖牺因之而画八卦黄帝受命使大挠造甲子容成次厯数五行九宫之自此而兴故卦云阳数九者立天之道曰隂与阳隂二阳一则天有三焉立地之道曰柔与刚柔二刚一则地亦有三焉立人之道曰仁与义义二仁一则人亦有三焉三三合九隂阳相包所以成万物】
　　指南车【黄帝尤战尤为大雾军士皆迷黄帝作指南车以示四方遂擒尤杀之】有熊国【今河南新郑是也】
　　五帝
　　少皥金天氏【巳姓黄帝子字青阳王金徳都穷桑有凤凰之瑞因之以鸟纪官在位八十四年夀终一百嵗】
　　颛顼髙阳氏【昌意之子黄帝孙也以水徳都帝丘生八才子谓之八凯少昊氏之衰人民杂糅民匮于祀祭享无度帝平九黎之乱神人不杂无相侵渎作厯以孟春为元故帝为厯宗也土地东至蟠木西至流沙南至交趾北至幽陵　　在位七十八年海外经曰东海中有山名曰度索上有大桃树屈蟠三千里地里志曰流沙在甘肃省甘州路郡名张掖】
　　帝喾髙辛氏【蟜极之子黄帝曽孙也王木徳都西亳帝生而神圣自言其名顺天之义知民之急仁而威恵而信取天地之财而节用之抚教万民而利诲之知日月而迎送之明神而敬亊之日月所照风雨所至莫不服从生八才子谓之八元在位七十年夀终一百五嵗崩今大名路开州秋山　　　子挚　立在位九年而不善禅于唐侯】
　　帝尧陶唐氏【帝喾子摰之弟也摰立封尧为陶侯改封唐故曰陶唐氏伊祁姓也尧既受摰
　　禅以火徳都平阳　　　　茅茨不剪土阶三尺蓂荚生于庭蓂草也一日生一荚至十五日成十五荚十六日落一荚至三十日落而尽　　　更生更落帝自奉甚薄赋役甚寡是时有大风猰防　封豨　　脩蛇皆为民害帝乃使羿缴大风于青丘之泽　　杀猰防断脩蛇于洞庭擒封】
　　【豨于桑林民乃恱洪水为灾四岳举鲧　　治水九年弗成帝之子丹朱不肖求贤徳可以逊位者羣臣举舜帝以二女妻舜歴试诸艰纳于大麓烈风雷雨不迷使之摄位又二十八年帝崩尧在位通舜摄共九十八年夀一百九十八嵗尧作乐曰大章舜避尧之子丹朱于河南　　天下朝觐讼狱者不归丹朱而归舜舜乃即天子位】
　　帝舜有虞氏【曰重华称都君黄帝八代孙黄帝生昌意昌意生颛顼颛顼生穷蝉穷蝉生康敬康敬生勾望勾望生蟜牛蟜牛生瞽瞍瞽瞍生舜姚姓舜母死继母生象父母及象常欲杀舜舜
　　尽孝弟之道事父母待其弟尤恭耕于歴山　渔于雷泽　陶于河濵　　　　　所居成聚二年成邑三年成都二十以孝闻年三十尧以二女妻之将逊以位舜举髙阳氏髙辛氏之子八虱八元凯主后土元布五教于四方尧于是使舜摄位帝鸿氏有不才子号曰浑沌驩兠也少皥氏有不才子号曰穷竒共工也颛顼氏有不才子号曰梼杌鲧也缙云氏有不才子号曰饕餮三苗也是谓四凶在于尧尧未能去舜皆投诸四裔举禹以治水舜摄尧位二十八年尧崩舜即天子位以土徳王
　　都蒲阪　　　　弹五琴歌南风察璇玑玉衡以齐七政正厯数闰余成嵗作乐曰九韶苗民逆命敷文徳舞干羽于两阶七旬有苗来格子商均不肖舜荐禹子天使之代己位在位五十年南廵
　　狩崩于苍梧之野　　　　　　　夀一百一十嵗禹避舜之子商均于阳城天下之人不归商均而归禹禹遂即天子位国号夏】
　　瑞诞【大星如虹下流华渚女节感而生少皥　有星如虹感女枢而生颛顼　舜母感大虹而生舜】
　　【少皥之前天下之号象其徳颛顼以来天下之号因其名若髙阳髙辛皆所兴之地】
　　【宋神宗元丰三年秘书丞刘恕字道原著外纪曰六经惟春秋及易彖象文言卦序卦杂卦仲尼所作诗书仲尼所删定皆不称三皇五帝三王易下繋曰古者包牺氏之王天下也包牺氏没神农氏作神农氏没黄帝尧舜氏作继世更王而无三五之数或以包牺至舜为五帝孔子未尝道学者不可附会臆也管子称明一者皇察道者帝通徳者王谋得兵胜者覇孔颖达曰管子书或是后人所録非本书也庄子列子皆寓言诞妄秦汉学者宗其文词论议故竞称三皇五帝而不知古无其人仲尼未尝道也梁武帝以伏牺神农燧人为三皇黄帝少皥帝喾帝摰帝尧为五帝舜非三王亦非五帝与三王为四代其指不通歴世纷纷莫知定论也太史公曰学者多称五帝尚矣然尚书独载尧以来而百家言黄帝其文不雅驯荐绅先生难言之孔子所传宰予问五帝徳及帝繋姓儒者或不传余尝西至崆峒北过涿鹿东渐于海南浮江淮矣至长老皆各往往称黄帝尧舜之处风教固殊焉总之不古文者近是予观春秋国语其发明五帝徳帝繋姓章矣顾第弗深考其所表见皆不虚书缺有间矣其轶乃时时见于他非好学深思心知其意固难为浅见寡闻道也余并论次择其言尤雅者故着为本纪书首】
　　夏　【帝禹　王唘　太康　仲康　王相　少康王杼　王槐　王芒　王泄　不降　王扄
　　王厪　孔甲　王臯王发　履癸】
　　帝禹【姓姒氏黄帝之孙颛顼生鲧鲧生禹当尧之时洪水滔天尧命鲧治水无功殛之死舜摄位举禹续父业劳身焦思居外十三年过家之门不入陆行乗车水行乗泥行乗橇　　山行乗梮行相地所有以贡及山川之便利于是水害皆息九州攸同四隩可居尧于是锡禹圭告其成】
　　【功及舜即位使禹为司空以宅百揆天锡洪范九畴彛伦攸叙天与禹洛出书神负文列于背有数至于九禹遂因而第之以成九舜之子商均不肖舜荐禹于天使代己位舜崩天下之人不归商均而归禹禹即天子位国号夏以水徳都韩仍有虞以建寅月为嵗首十寸为尺色尚黒牲用以黑为徽号作乐曰大夏夏大也言能大尧舜之徳也悬钟磬鼓铎鼗　以待四方之士曰教寡人以道者撃鼓谕以义者撃钟告以事者振铎语以忧者撃磬有狱讼者揺鼗初舜分天下为十二州禹复为九州収天下美铜铸为九鼎以象九州昔黄帝作车少皥加牛奚仲加马禹命奚仲为车正建旌旂斿旐以别尊卑等级古有醴酪禹时仪狄作酒禹饮而甘之遂疏仪狄絶防酒曰后世必有以酒亡国者禹任臯陶益以国政禹娶涂山氏女生子唘禹南廵狩会诸侯于涂山承唐虞之盛执玉帛者万国又会于防稽防风氏后至禹戮之有典则以贻子孙禹尝荐益于天七年禹崩在位九年夀一百嵗益避位于箕山天下之人不归益而归唘唘乃即天子位神出洛今河东山西道懐孟路孟州之孟津周武王伐纣师防盟津者是也冀域涂山氏之国今淮西安丰路临濠府防稽今浙东南橇孟道越州绍兴路也并扬域禹崩于防稽其康云形如箕行泥上梮谓以铁为如锥头长半寸施之履下上山不跌】
　　王啓【禹之子在位十年】
　　太康【唘子荒逸无度畋于洛水之表十旬弗归有穷后羿因民之困距之于河厥弟五人作歌以怨之在位三十年失国不得归后羿立太康之弟仲康】
　　仲康【太康弟羿立之防弱羲和湎酒政出于羿在位十四年】
　　王相【仲康子为羿所逐失国居商丘　　　　　依同姓斟灌斟鄩氏羿自立号有穷后羿自鉏迁于穷石因夏民代夏政不脩民事滛于原兽弃贤不用信用伯明氏之防子寒浞行媚于内施赂于外愚防其民娱羿于田羿趋田家众杀羿而烹之以食其子其子不忍食死于穷门羿在位八年寒浞因羿室不改有穷之号生浇及豷浞使浇杀斟灌氏及斟鄩氏防夏王相相后乃有仍国君之女方娠逃自窦归于有仍生少康浞处浇于过处豷于戈少康既长为仍牧正浇求之逃奔有虞为庖正虞君妻以二姚而邑诸纶有田一成　　有众一旅　　布徳收夏众有夏遗曰靡自有鬲氏收二国之余民以灭浞而立少康少康使其臣女艾灭浇于过使其子季杼灭豷于戈有穷遂亡浞在位三十二年史记司马贞索隐曰左传魏庄子曰帝相既被簒杀中间经羿浞二氏盖三数十年而此记总不言之直云帝相崩少康立踈畧之甚相在位二十八年】
　　少康【帝相子灭浞还旧都复禹之迹夏道复兴民安在位二十二年】
　　越【少康封少子无余于会稽号曰于越自后二十世周敬王时勾践称王与吴王战败吴于檇李
　　复伐吴吴败越于夫椒勾践用臣范蠡大夫种等谋计周元王三年遂乃】
　　【防吴越后为楚所并】
　　句践世家【史记曰夏后帝少康封庶子于防稽以奉守禹之祀文身断发披草莱而邑焉后二十余世至允常允常之时与吴王阖庐战而相怨伐允常卒子句践立是为越王元年吴王阖
　　庐闻允常死乃兴师伐越越王句践袭撃吴师吴师败于檇李射伤吴王阖庐　　　　　　　阖庐且死告其子夫差曰必毋越三年句践闻吴王夫差日夜勤兵且以报越越欲先吴未发往伐之范蠡谏曰不可臣闻兵者凶器也战者逆徳也争者事之未也隂谋逆徳好用凶器试身于所末上帝禁之行者不利越王曰吾已决之矣遂兴师吴王闻之悉发精兵撃越败之夫椒越王乃以余兵五千人保栖于防稽吴王追而围之越王谓范蠡曰以不聴子】
　　【故至于此为之柰何蠡对曰持满者与天定倾者与人　　　　　　节事者以
　　地　　　　　　　　　卑辞厚礼以遗之不许而身与之市　　　　　　　　　句践曰诺乃令大夫种行成于吴膝行顿首曰君王亡臣句践使陪臣种敢告下执事句践请为臣妻为妾吴王将许之子胥言于吴王曰天以越赐吴勿许也种还以报句践句践欲杀妻子燔寳器触战以死种止句践曰夫吴太宰噽贪可诱以利请行告之于是句践乃以美女寳器令种间献吴太宰噽噽受乃见大夫种于吴王种顿首言曰愿大王赦句践之罪尽入其寳器不幸不赦句践将尽杀其妻子燔其寳器悉五千人触战必有当也噽因吴王曰越以服为臣若将赦之此国之利也吴王将许之子胥进谏曰今不灭越后必悔之句践贤君种蠡良臣若反国将为乱吴王弗聴卒赦越罢兵而归句践之困防稽也喟然叹曰吾终于此乎种曰汤繋夏台文王囚羑里晋重耳犇翟齐小白犇莒其卒王覇由是观之何遽不为福乎吴既赦越越王句践反国乃苦身焦思置胆于坐坐卧即仰胆饮食亦尝胆也曰女会稽之耻耶身自耕作夫人自织食不加肉衣不重帛折节下贤人厚遇宾客振贫吊死与百姓同其劳欲使范蠡治国政蠡对曰兵甲之事种不如蠡镇抚国家亲附百姓蠡不如种于是举国政属大夫种而使范蠡与大夫柘稽行成为质于吴二嵗而吴归蠡句践自防稽归七年拊循其士民士民欲用以报吴大夫逄同谏曰国新流亡今乃复殷给缮饰备利吴必惧惧则难必至且鸷鸟之撃也必匿其形今夫吴兵加齐晋怨深于楚越名髙天下实害周室徳少而功多必滛自矜为越讣莫若结齐亲楚附晋以厚吴吴之志广必战是我连其权三国伐之越承其可克也句践曰善居二年吴王将伐齐子胥谏曰未可臣闻句践食不重味与百姓同苦乐此人不死必为国患吴有越腹心之疾齐与吴疥癣也愿王释齐先越吴王弗聴遂伐齐败之艾陵虏齐髙国以归让子胥子胥曰王母喜王怒子胥欲自杀王闻而止之越大夫种曰臣观吴王政骄矣请试尝之贷粟以卜其事请贷吴王欲与子胥谏勿与王遂与之越乃私喜子胥言曰王不聴谏后三年吴其墟乎太宰噽闻之乃数与子胥争越议因防子胥曰伍贠貌忠而实忍人其父兄不顾安能顾王王前欲伐齐贠彊谏巳而有功用是反怨王王不备伍员员必为乱与逄同共谋防之王王始不从乃使子胥于齐闻其托子于鲍氏王乃大怒曰伍员果欺寡人欲反使人赐子胥属镂剑以自杀子胥大曰我令而父覇我又立若若初欲分吴国半予我我不受已今若反以防诛我嗟乎嗟乎一人固不能独立报使者曰必取吾眼置吴东门以观越兵入也于是吴任噽政居三年句践召范蠡曰呉已杀子胥导谀者众可乎对曰未可至明年春吴王北防诸侯于黄池吴国精兵从王惟独老弱与太子留守句践复问范蠡蠡曰可矣乃发习流二千教士四万人君子六千人
　　诸御千人伐吴吴师败遂杀吴太子吴告急于王王方防诸侯于】
　　【黄池惧天下闻之乃秘之吴王已盟黄池乃使人厚礼以请成越越自度亦未能灭吴乃与吴平其后四年越复伐吴吴士民罢轾锐尽死于齐晋而越大破吴因而留围之三年呉师败越遂复栖吴王于姑苏之山吴王使公孙雄　　　肉袒膝行而前请成越王曰孤臣夫差敢布腹心异日尝得罪于会稽夫差不敢逆命得与君王成以归今君王举玉趾而诛孤臣孤臣惟命是聴意者亦欲如防稽之赦孤臣之罪乎句践不忍欲许之范蠡曰防稽之事天以越赐吴吴不取今天以吴赐越越其可逆天乎且夫君王早朝晏罢非为吴耶谋之二十二年一旦而弃之可乎且夫天与弗取反受其咎伐柯者其则不逺君忘防稽之厄乎勾践曰吾欲聴子言吾不忍其使者范蠡乃鼓进兵
　　曰王已属政于执事　　　　　使者去不者且得罪吴使者泣而去勾践怜之乃使人谓吴王曰
　　吾置王甬东君百家　　　　　　　　吴王谢曰吾老矣不能事君王遂自杀乃蔽其面曰吾无面以见子胥也越王乃吴王而诛太宰噽勾践已平吴乃以兵北渡淮与齐晋诸侯防于徐州致贡于周周元王使人赐勾践胙命为伯当是时越兵横行于江淮东诸侯毕贺号称覇王范蠡遂去自齐遗大夫种书曰蜚鸟尽良弓蔵狡兎死走狗烹越王为人长颈鸟喙可与共患难不可与共安乐子何不去种见书称病不朝人或防种且作乱越王乃赐种劒曰子教寡人伐吴七术寡人用其三而败吴其四在子子为我从先王试之种遂自杀勾践卒子王鼫与立又五世王无彊伐楚楚威王伐越杀王无彊】
　　王杼【少康子在位十七年】
　　王槐【杼子在位二十六年】
　　王芒【槐子在位十八年索隐曰芒音亡邹诞生又音荒】
　　王泄【芒子六夷服从始加爵命之制在位十七年】
　　王不降【泄子在位五十九年】
　　王扄【不降弟在位二十二年】
　　王厪【扄子在位二十年】
　　王孔甲【厪子不务修徳诸侯多叛在位三十二年】
　　王臯【孔甲子在位十一年】
　　王发【臯子在位十三年】
　　王履癸【发子是为桀自孔甲以来诸侯多叛桀暴戾无道百姓患之伐有施氏娶其女妺喜宠之桀自恃天命指日曰日亡吾乃亡闗龙逢黄图陈谏桀杀之汤使人哭之桀怒囚汤于夏防既而释之汤修徳诸侯畏服桀起九夷之师伐汤而九夷之师不至伊尹佐汤伐桀于鸣条　　　桀战不胜奔于三朡之国汤又从而伐之放于南巢而死在位五十一年夏氏亡】
　　右夏十七主合四百三十二年天下归商　【史记注四百七十八年】
　　【按周礼自尧已前未有郡县舜廵五岳始见州名尚书禹贡已来方陈州号春秋之时县大郡小以郡属于县汉髙已来以县属郡典诰所明九州禹迹百郡秦并是也】
　　商　【帝汤　外丙　仲壬　太甲　沃丁　大庚小甲　雍已　太戊　仲丁　外壬　河亶甲祖乙　祖辛　沃甲　祖丁　南庚　阳甲盘庚　小辛　小乙　武丁　祖庚　祖甲廪辛　庚丁　武乙太丁　帝乙　受卒】
　　帝汤【黄帝之后初帝喾次妃简狄见鸟堕卯取而吞之生契　契仕事唐虞为司徒教民有功封于商赐姓子氏契生昭明昭明生相土相土生昌若昌若生曹圉曹圉生冥冥生振振生微微生报丁报丁生报乙报乙生报丙报丙生主壬主壬生主癸主癸生天乙是为成汤为夏方伯葛伯不祀仇饷汤始征之是时伊尹耕于有莘之野汤使人以币聘之因汤伐夏以救民之事汤进伊尹于桀桀不能用伊尹复归汤桀之贤臣费昌亦归于汤汤出见张网四面汤为解其三面更其祝曰欲左者左欲右者右欲髙者髙欲下者下不用命者入吾汉南诸侯闻之曰汤徳及禽兽归之者四十余国桀暴虐万姓伊尹相汤伐桀费昌为御战于鸣条　　桀师败绩汤放桀于南巢诸侯大防汤退就诸侯之位曰天子惟有道者可以处之可以治之三让诸侯皆推汤于是即天子位以水徳
　　都亳　　　　　除桀之邪虐以寛治民民喜逺近归之改正朔夏之前皆以建寅之月为正月汤既革夏命乃以建丑之月为正月十二寸为尺色尚白牲用白以白为徽号服冔冠而缟衣初置二相以伊尹仲虺为之作乐曰大濩在位十三年崩寿一百嵗太子太丁早卒次子外丙立】
　　外丙【汤次子在位二年】
　　仲壬【外丙弟在位四年】
　　太甲【汤太子太丁之子既即位不明厥徳颠覆汤之典刑伊尹放之桐宫　　伊尹乃摄政当国以朝诸侯太甲居桐三年自怨自艾处仁迁义伊尹乃以冕服奉太甲复归于亳太甲増加修徳诸侯咸归保恵庶民不敢侮鳏寡号为太宗在位三十三年】
　　沃丁【太甲子在位二十九年】
　　太庚【沃丁弟在位二十五年】
　　小甲【太庚子在位三十六年】
　　雍巳【小甲弟商道寖衰诸侯或不至在位十四年】
　　太戊【雍巳弟以伊陟为相亳有祥桑谷共生于朝一暮大拱太戊问于伊陟陟曰妖不胜徳君之政其有阙欤太戊于是修先王之政明养老之礼早朝晏退问疾吊防三日祥桑枯死三年逺方重译而至者七十六国有贤臣巫咸臣扈等共辅佐之商道复兴号称中宗在位七十五年】
　　仲丁【太戊子亳都有河决之害迁于嚻　嚻音敖蓝夷为寇仲丁征之在位十三年　有仓曰敖仓汴梁路郑州鸿沟在焉】
　　外壬【仲丁弟在位五年】
　　河亶甲【外壬弟嚻有河决迁都　相河东山西道彰于相在位十年商复衰　徳路也古相州郡名相郡冀州之域大名路滑州内黄县有河亶甲所筑之城大名兖冀二州之域】
　　祖乙【河亶甲之子相州河决迁都　耿今晋宁路河于耿商道复兴在位十九年　中府古蒲州也冀域】
　　祖辛【祖乙子在位十六年】
　　沃甲【祖辛弟在位二十年】
　　祖丁【祖辛子在位三十二年】
　　南庚【沃甲子在位二十九年】
　　阳甲【南庚弟自仲丁以来子弟争立九世乱诸侯莫朝商复衰在位八年】
　　盘庚【阳甲弟商道寖衰又有河决之害复迁于亳臣民怨迁盘庚作书告谕之行汤之政商道复兴在位二　改商十六年　曰殷】
　　小辛【盘庚弟殷道又衰在位二十二年】
　　小乙【小辛弟自为太子时备知民事艰难在位二十一年】
　　武丁【小乙子居防三年不言梦上帝赉以良弼乃圗其形求于天下得傅于版筑之间命以为相政事修举三年蛮夷编发重译来朝者六国自是章服多用翟羽方无道武丁伐之三年乃克殷道复兴号为髙宗在位五十九年】
　　方【契　丹也鲜卑　之遗种北狄之国号居黄水之南黄龙江之北在秦汉曰匈奴在隋唐曰突厥　汉书音义夏曰獯鬻商曰方周曰玁狁】
　　祖庚【武丁子在位十七年】
　　祖甲【祖庚弟殷复衰在位十七年】
　　廪辛【祖甲子在位六年】
　　庚丁【祖甲次子在位二十三年】
　　武乙【庚丁子时东夷寖盛分迁海岱在　迁都朝歌位五年猎于河渭之间被震崩　　今山西卫辉路冀域】
　　太丁【武乙子在位十四年时周公季伐戎克之太丁命公季为牧师　即周祖王季也】帝乙【太丁子殷益衰在位四十七年帝乙之妾有子长曰微子启次曰中衍季曰受徳纣也母为后纣尚幼帝乙及后欲立啓为太子太史据法争之曰有妻之子不可立妾之子乃立纣】
　　受辛【纣也帝乙之子一名辛都朝歌汉曰殷都即牧野之墟　　　　　纣伐有苏氏获其女妲己嬖之惟其言是从比干谏之纣怒剖比干纣始为象箸箕子叹曰彼为象箸必不盛以土簋将为犀玉之杯玉杯象箸必不羮藜藿衣裋褐而舍于茅茨之下则锦衣九重髙防广室称此以求天下不足矣逺方珍怪之物舆马宫室之渐自此而始故吾畏其卒也纣以周侯昌及九侯鄂侯为三公九侯进女于纣女以礼自闲纣不喜杀之醢九侯鄂侯争之倂杀鄂侯周侯闻之叹息崇侯虎因而譛
　　昌于纣纣乃囚昌于羑里　　　　闳夭散宜生之徒患之乃求有莘氏之羙女骊戎之文马有熊之九驷及珍怪竒物因殷嬖臣费仲而献之纣大乃赦昌授昌曰西伯赐弓矢斧使西伯得征伐西伯行政善诸侯来归之昌受西伯之命凡九年卒又二年昌之子发会诸侯盟津伐纣纣战不胜入登鹿防之上衣珠玉自燔在位三十四年殷亡】
　　右商三十主合六百二十八年天下归周
　　周　【刘恕周外纪曰文武其先祖后稷名弃其母冇邰氏女曰姜原为帝喾元妃出野见巨人迹而践之而身动如孕者居期而生子以为不祥弃之隘巷马牛避之不践徙置林中多人迁之又弃于渠中氷上飞鸟以翼覆之姜原以为神遂収养长之初因弃之故曰弃好耕农相地之宜谷者稼穑焉民皆法则之帝尧闻之举为农师天下得其利有功封于邰号曰后稷别姓姬氏后稷卒不窋立不窋卒子鞠立鞠卒子公刘立公刘虽在戎狄之间复修后稷之业百姓懐之多从而保焉周道之兴实由此始公刘卒子庆节立国于豳　　　庆节卒子皇仆立皇仆卒子羌弗立羌弗卒子毁隃立毁隃卒子公非立公非卒子髙圉立髙圉卒子亚圉立亚圉卒子公叔祖立公叔祖卒子古】
　　【公亶父立　　古公亶父复修后稷公刘之业积徳行义国人戴之獯鬻戎狄攻焉古公遂去豳渡
　　漆水逾梁山止于岐山之下　　　　　豳人举国扶老擕幼归古公于岐下　　　　　　　古公有长子曰太伯次曰虞仲其妃太姜生少子曰季歴季歴娶太任皆贤妇人太任生子曰昌昌生有圣瑞太伯虞仲知古公欲立季歴以传昌乃亡如荆蛮文身断发以让季歴古公卒子季厯立季歴笃于仁义诸侯顺之王季卒子昌立定】
　　【文王　武王　成王　康王　昭王　穆王共王　懿王　孝王　夷王　厉王　共和宣王　幽王　平王　桓王　庄王　僖王惠王　襄王　顷王　匡王　定王　简王灵王　景王　敬王　元王　贞定王　考王威烈王　安王　烈王　显王　慎靓王　赧王】
　　文王【姬姓昌名受殷命为西伯凡九年卒夀九十七嵗髙辛氏之后也伯夷叔齐者孤竹君之子让国不仕闻西伯善养老归焉太颠闳夭散宜生鬻子辛甲之徒皆归之吕望年八十余钓渭水西伯猎载之归尊为太公虞芮争田质于西伯入境见耕者让畔行者让路慙而还以所争之田让而不取汉南诸侯闻而归者四十余国西伯卒子发嗣位】
　　【孤竹君之国今辽西之地周封箕子于朝鲜者是也辽阳省古肃慎地】
　　武王【讳发西伯昌之子既嗣位以太公望为师以弟周公旦为辅召公奭毕公髙皆左右东观　兵至于盟　津　　　诸侯不期而防者八百皆曰纣可伐矣武王曰未也乃还师而归居二年纣暴虐滋甚杀王子比干囚箕子纣之兄微子乃抱其乐器而犇　周于是武王徧告诸侯曰殷有重罪
　　不可以不伐乃东伐纣十二月戊午师毕渡盟津诸侯咸防陈师牧野　　　　　　　纣发兵七十万人拒武王众倒戈无战心而溃纣乃登于鹿防之上衣其珠玉自燔于火而死武王斩纣头悬大白之旂于时诸侯尊武王为天子己卯武王元年殷初定乃使其弟管叔鲜蔡叔度相纣之子武庚治殷命召公奭释箕子之囚毕公释百姓之囚表商容之闾命南宫括散鹿防之财发钜桥之栗以拯贫弱氓命闳夭封比干之墓命宗祝飨祠于军乃罢兵西归武王追思先圣褒封神农之后于焦　　黄帝之后于祝帝尧之后于蓟　　帝舜之后于陈大禹之后于杞封功臣谋士师尚父为首于营丘曰齐周公于曲阜曰鲁召公于蓟曰北燕毕公髙于毕弟叔鲜于管　叔度于蔡叔振铎于曹叔武于郕叔处于霍康叔封卫耼季载皆少未封制天下立七十一国封兄弟之国十有五人姬姓之国四十人改正朔以建子月为正月色尚赤服以冕王火徳以居镐武王问箕子以天道作洪范　　封箕子于朝鲜　　而不臣也余各以次受封武王将营居于洛邑纵马于华山之阳放牛于桃林之野　　　偃干戈振兵释旅王二年有疾周公为坛告太王王季文王请代武王之死武王迁都于鄗文王之庙在酆武王作乐曰大武在位七年夀九十三初舜肇十二州以冀州南北广大分燕北地为幽州夏殷并幽为冀周襄王二十八平北燕伯朝晋称北燕盖有南燕故也尧之后其南燕乎北燕姬姓召公之后也南燕姞姓后稷妃家也】诗【初殷纣命西伯昌典治南国江汉汝旁之诸侯作邑于酆西伯命岐周召之地为周公旦召公奭之采地至武王定天下廵狩述职陈诵诸侯之诗以观民风得周召二公之徳教尤纯属之太师分而国之曰周南国风召南国风周公作乐用之乡人焉用之国焉】
　　【文王时诗三十六篇】周南【十一篇闗雎覃卷耳樛木螽斯桃夭兎罝芣苢汉广汝坟麟之趾】召南【十二篇鹊巢采蘩草虫采苹行路羔羊殷其雷摽有梅小星江有汜野有死麕驺虞】小雅【八篇鹿鸣四牡皇皇者华伐木天保采薇出车杕杜】大雅【五篇棫朴思齐皇矣灵防旱麓武王时诗十篇】召南【二篇甘棠何彼秾矣】小雅【四篇鱼丽南陔白华华黍】颂【四篇时迈桓赉般】
　　陈【帝舜之后虞幕裔孙阏父之子胡公满武王克殷以元女太姫妻之封诸陈赐姓妫氏妫荡是也国陈　　　自满五世至慎公年不可考慎公圉戍之子幽公立而后可纪二十四君合六百四十五年始武世元年己卯终敬王四十二年癸亥】
　　【周共和元午共和十一年　宣王三十三年幽王关年　幽王五年幽公宁十四年　僖公孝元年　武公灵元年　夷公说元年　平公爕元年
　　平王十七年平王二十七年桓王十四年桓王二十一年庄王五　　　　　　　年文公□元　年桓公鲍元　年厉公佗元年利公　曜庄公　　楚宣公杵臼元】【年襄王五　　年襄王二十一午顷王六　　年定王九　年灵王四年穆公欵元　年共公朔元　年灵公平国元　年成公午元　年哀公弱元年景王十六　年敬王十五　年敬王十九　年敬王四十二年恵公吾元　年怀公栁元　年闵公越元　年陈为楚】
　　齐【灭太公望生冀州其先出于神农氏尝为四岳伯益佐禹治水有功赐姓姜氏封于吕至太公
　　望为文王武王师号尚父封于齐　　　　　都营丘武王命太公曰五侯九伯汝得征之齐由此得征伐为上国自尚父七世至献公年不可考献公子武公立年始可纪始武王元年己卯至安王二十三年壬寅康公薨于海上国为田氏秦始皇帝二十六年庚辰王建降于秦通三十一主合七百四十四年国亡初陈敬仲十一世孙完周恵王五年奔齐以陈氏为田氏五世生桓子始大于齐又三世成子得齐政田常生襄子盘盘生庄子白白生太公和相齐齐康公滛于酒色不聴政安王十一年田和迁康公于海上使食一城以奉其先祀安王十三年田和防魏文侯楚人卫人于浊泽求为诸侯魏文侯为之请于王及诸侯王许之十六年王命和为侯王十七年和薨子桓公午立王二十三年齐康公薨于海上无子田氏遂并齐而国之是嵗桓公午亦薨子威王田　　齐立田氏冒　齐入战国周共　和元年宣王四　年宣王十三　年宣王二十五　年宣王三十　四年武公寿　十年厉公无】
　　【忌元年文公赤　元年成公说元　年庄公购元　年平王四十一　年桓王二　十三年庄王十　二年恵王十年　赐命襄王十年　僖公禄父　元年襄公诸】
　　【儿元年桓公　小白元年　　齐为侯伯　　孝公昭元　　年襄王二　　　　十年匡王元　年匡王五年定　王九年简王　五年昭公潘元　年懿公商人】
　　【灵王十九年　灵王二十五年　敬王三十一年　敬王三十二年　敬王三十六年庄公光元年景公杵臼元年孺子茶元年悼公阳生元年简公壬元年敬王四十年　贞定王十四年　威烈王二十二年　安王十一年田和　安王十三年平公骜元年　宣公积元年　康公贷元年　迁康公于海上　田和求为诸侯安王十六年王命　安王十七年　安王二十四年　显王三十七年　赧王二年田和为诸侯　桓公午元年　齐威王田齐元年　宣王辟疆元年　湣王地元年赧王三十二年　赧王五十一年　秦始皇二十六年襄王法章元年　王建元年　王建降秦国亡】
　　【显王四十三年齐宣王以孟轲为上卿赧王十七年秦请齐孟尝君田文为相既而不用乃囚之得亡去赧王二十九年齐闵王既灭宋欲并二周为天子燕昭王谋伐齐诸侯害齐王之暴皆争合谋赧王三十一年燕以乐毅为上将军并将秦魏韩赵之兵伐齐齐师大败齐王走莒楚使淖齿弑之赧王三十二年齐亡臣王孙贾相与求闵王子法章立之是为襄王保莒三十六年齐田单火牛复齐始皇二十六年秦攻齐齐王建降秦迁建于共饿而死齐田氏一百八十二年合尚父之初封共九百二十六年】
　　鲁【周公旦文王子武王弟也佐武王克殷封于鲁都曲阜　　　　　　　周公留佐王其子伯禽就受封之国至献公之子慎公濞年世乃可纪始武王元年己卯终秦孝文王元年辛亥三十四君合八百七十三年楚考烈王灭之迁顷公为家人】
　　【周共和元年　宣王十一年　宣王十三年　宣王二十二年　宣王三十三年慎公濞元年　武公敖元年　懿公戯元年　伯御自立　孝公称元年】
　　【平王三年　　平王四十九年　桓王九年　庄王四年　　恵王十六年恵公弗皇元年　隠公息姑元年　桓公允元年　庄公同元年　闵公开元年恵王十八年　襄王二十六年　匡王五年　定王十七年　简王十四年僖公申元年　文公兴元年　宣公俀元年　成公黑肱元年　襄公午元年景王四年　敬王十一年　敬王二十六年　考王十一年　威烈王十七年昭公稠元年　定公宋元年　哀公蒋元年　元公嘉元年　穆公衍元年安王二十六年　显王十五年　显王二十四年　慎靓王五年　赧王十九年共公奋元年　康公屯元年　景公匽元年　平公旅元年　湣公贾元年赧公四十二年　秦孝文王元年倾公雠元年　国亡】三桓
　　北燕【召公奭武王弟武王克殷封之于北　　燕时自陜以西召公治之聴讼治民各得其所公卒民懐之以其尝聴事甘棠树下不敢伐作甘棠诗以羙之召公下九世年不可考惠侯立而后可纪始武王元年己卯显王三十六】
　　【年入战国周　共和元年　宣王二年宣王　二十八年　　平王五年平王七年　恵侯元年　僖侯　元年　顷侯　元年　哀侯　元年郑侯元年平王　四十三年　桓王十年桓王　二十三年　庄王七年顷王　二年　穆侯元年　宣侯元年　桓侯元年　庄公元年襄公元年　定王六年定王　二十一年简　王十二年灵　王十八年灵王二十　四年　宣公　元年　昭公　元年　武公　元年　文公　元年懿公元年　景王元年　景王十年景　王十七年景王　二十二年敬王十　六年　恵公　元年　悼公　元年　共公　元年　平公　元年简公元年敬王　二十八年贞　定王五年贞定　王二十年　考王八年烈王　四年　献公　元年　孝公　元年　成公　元年　闵公　元年僖公元年　烈王七年　显王八年显王　三十四年显王　三十七年慎靓王元年　桓公元年　文公元　年文公卒　易王元年王哙元年　赧王四年赧王　三十六年赧王　四十四年赧王　五十九年秦昭襄王五十三年昭　王平元年　恵王元年武　成王元年　孝王元年王喜元年始皇帝二十】
　　【五年国灭显王三十四年燕文公卒合七百九十年自后入战国也显王四十六年燕称王赧王三年燕王哙十年也哙以国让其相子之为王燕人攻子之国大乱齐王伐燕取子之醢之太子平是为昭王昭王筑防置千金于防上以招延天下士郭隗始应之秦始皇二十五年秦虏燕王喜国灭燕入于战国凡一百六年合初封共八百九十】
　　蔡【六年叔度文王子武王封之使之相　　武庚与管叔流言作乱周公相成王放叔度于郭邻其
　　子胡率徳改行复　　　　　　　封于蔡自叔度五世至厉侯年不可考厉侯子武侯立而后可纪始武王元年己卯终贞定王二十二年甲午二十五君合六百七十六】
　　【年楚恵王灭　之周共和　元年共和五　年宣王十　九年平王十年平王十二年　武侯二十　三年夷侯元年　僖侯所事元　年共侯与
　　元年戴侯元年　平王二十　二年桓王　六年庄王　三年恵王　　　　　　　三年襄王七年　宣侯措父元年　桓侯封人元年　哀侯献舞元　年穆侯肸元年】【庄侯甲午　　元年匡王二　年定王十　六年景王三　年景王十六年景王二十四　年文侯申元　年景侯同元　年灵侯般元　年平侯庐元年悼侯东国　元年敬王二　年敬王三十年　贞定王十三年　贞定王十七年贞定王二十二　年昭侯甲元　年成侯朔元　年声侯产元　年元】
　　【侯齐元年国亡初庄王十五年蔡哀侯为楚虏】
　　曹【在楚九年而卒叔振铎文王子　　　　　武王封之于曹五世至孝伯年不可考孝伯之子夷伯立而后可纪始武王元年己卯终敬王三十三年甲寅二十五君合六百】
　　【三十六年宋　景公灭之　周共和元　年共和八年宣　王三年宣王三十三年平王十　二年夷伯喜　二十四年幽　伯强元年戴　伯苏元年恵伯兕元年穆　　公武元年平　王十五年　桓王十九年　惠王七年惠王十六年恵王二　十五年桓公终　生元年庄公　射姑元年僖　公夷元年昭公班元年　共公襄元年　顷王元年　　定王十三年　简王九年灵王十八年景　王十八年文　公夀元年宣公　卢元年成公　负刍元年武公胜元年平公　顷元年景　王二十二年　敬王六年敬　王十一年敬王十五年敬　王十九年悼　公午元年声　公野元年隠　公通元年靖敬王三十三年国灭】
　　吴【泰伯弟虞仲之后也初古公亶　　父长子曰泰伯次曰虞仲少曰季　　歴季歴生　　昌昌生有圣瑞泰伯虞仲知古公欲立季歴以传昌乃亡如荆蛮文身断髪以让季歴是曰勾吴号为吴泰伯无子虞仲生季简季简生叔达叔逹生周章武王克殷求其后得周章时已君吴矣
　　因封之于吴十三世至去齐年不可考去齐子夀梦立吴始大称王而后可纪】
　　【始武王元年己卯终元王三年戊辰二十君六百五】
　　【十年越勾践　灭之周简王　元年灵王十一　年灵王二　十五年景王元年景王　　十九年夀　　梦元年诸　　　樊元年余　祭元年余】【昧元年王　　僚元年敬王六　年敬王二十五年元王　三年阖庐　　　光元年夫】
　　【差元　　年国　　为越　　灭夀　　梦诸樊余昧阖庐王僚夀梦第三子余昧之子州于也号王僚専诸刺之夀梦有三子长曰诸樊次曰余祭少曰】
　　成王【余昧阖庐诸樊之长子也诵武王子即位年十三周公居冢宰摄政元年丙戌管叔蔡叔霍叔皆文王子流言曰公将不利于孺子武庚从而同反周公作大诰奉王命以讨之二年周公居东讨管叔武庚诛之放蔡叔于郭邻降霍叔为庶人东土以宁六年周公作乐曰勺言能勺先王之道也又作乐曰武以象武王之武功也七年初武王作邑于镐京谓之宗周是为西都将营成周居于洛邑而未果至是成王如武王之志定鼎于郏鄏二月使召公先相宅三月周公至洛兴工营筑谓之王城是为东都南系于洛水北因于郏山周公又营成周成王居洛王成王在位三十七年内七年周公摄政】
　　食货【初虞夏商之世币金有三品或黄或白或赤或钱或布或刀或龟贝至是太公望乃立九府圜法钱圜函方轻重以铢布帛广三尺二寸为幅长四丈为匹故货寳于金利于刀流于泉布于布束于帛】
　　诗【成王时雅颂五十篇】小雅【十篇常棣崇丘由庚南山有防菁菁者莪彤弓蓼萧湛露南有嘉鱼由仪】大雅【十三篇文王大明緜下武生民行苇文王有声既醉鳬鹥假乐公刘泂酌卷阿】颂【二十七篇清庙维清烈文天作我将执竞思文臣工噫嘻振鹭丰年有瞽载见有客访落敬之小毖载芟良耜丝衣闵子小子昊天有成命维天之命潜雝武酌】
　　豳国风【周公居东思公刘居豳忧念民事序己志豳国变风作七篇七月鸱鸮东山破斧伐柯九罭狼防】
　　晋【叔虞成王母弟王五年削桐叶为珪戏曰吾以此封若史佚请择日王曰吾与之戏耳史佚曰天子无戏言周公成之遂封叔虞于尧之故墟曰唐侯都翼叔虞子爕改唐曰晋都平晋县至昭侯封文侯之弟成师于曲沃号桓叔至景公迁新田　谓曲沃为故绛晋自叔虞至厉】
　　【侯福五世年不可考厉侯子靖侯立而后可纪始成王五年庚寅终安王二十六年乙巳三十八君合七百四十六年魏韩赵共废晋靖公为家人三分其地曲沃桓叔生庄伯庄伯生武公继世为曲沃之君强盛常有灭晋之志惠王二年武公伐晋而灭之当是时天子之使适在晋故大夫为之请命于天子之使天子之使为之请命天子王使虢父命曲沃武公以一军为晋侯桓叔晋穆公之子也曲沃翼城二县隶绛州闻喜安邑二县解州皆属晋宁路即平阳路古晋州也冀州之域周　　　共和元年　共和二年　宣王六年宣　　王十七年宣王　四十四年靖侯宜　臼十八年僖侯　司徒元年献　侯籍元年穆侯　费王元年】【殇叔元年　　幽王二年平王　二十六年平王　三十二年平王　四十八年　桓王三年文　侯仇元年昭　　侯伯元年孝　　侯平元年鄂　侯郤元年哀】【侯光元年桓　　王十一年桓　王十六年　　　恵王元年　　　襄王二年襄王十五年小　子侯元年　　侯缗元年献公　诡诸元年恵公　夷吾元年懐】【公圉元年襄　　王十六年襄王　二十五年襄王　三十二年　　匡王六年　定王八年文公　重耳元年襄　公驩元年灵公　夷臯元年成公　黑臋元年景】【公据元年　　　简王六年简　王十四年灵　王十五年景　王十四年景王　二十一年厉公　夀曼元年悼　公周元年平　公彪元年昭　公夷元年顷公】【去疾元年　　敬王九年　元王三年贞定　王十三年　　考王四年威烈王七年定　公午元年出　公凿元年哀　公骄元年幽　公栁元年烈公止元年　　安王十年安王　二十五年安王二十六年孝　公颀元年靖公　俱酒】
　　【元年国灭晋有六卿曰智氏赵氏韩氏魏氏范氏中行氏强而専权晋侯卑弱不能制贞定王十一年智氏与韩赵魏共灭范氏中行氏分其地贞定王十二年晋侯怒四卿之骄暴告齐鲁欲伐之四卿乃反攻公公奔齐死之是曰出公乃立哀公贞定王十三年智氏又约韩魏共伐赵三年不能克赵乃约韩魏反攻智】
　　宋【伯灭其族三分智伯之地武王元年封殷纣之庶子武庚治殷既叛而诛之周公东归成王封殷帝乙之裔微子以代殷后国号宋用殷之礼乐于周为客而不臣国应天府自微子至厉公鲋年不可考厉公子僖公立而后可纪始成王二年丁亥终赧王二十九年乙八百三十九年】
　　【周共和元年　　共和十二年　宣王二十八年　宣王二十九年　平王六年　　僖公举十八年　恵公覸元年　哀公九年　　　戴公元年　　武公司空元年】【平王二十四年　平王四十三年　桓王元年　桓王十年　　庄王六年宣公力元年　　穆公和元年　殇公与夷元年　庄公冯元年　闵公捷元年庄王十五年　僖王元年　　　襄王二年　　襄王十六年　　襄王三十三年　防弑闵公自立　桓公御说元年　襄公变元年　成公王臣元年　昭公杵臼元年】【匡王二年　　　定王十九年　简王十一年　景王十四年　敬王四年文公鲍革元年　共公瑕元年　平公成元年　元公佐元年　景公头曼元年贞定王元年　威烈王二十三年　安王七年　烈王四年　　　显王四十一年昭公特元年　悼公购由元年　休公田元年　辟公辟兵元年　康王偃元年赧王二十九年国灭】
　　诗【商颂五篇那祀成汤也烈祖祀中宗也鸟祀髙宗也长发大禘也殷武祀髙宗也严粲诗注曰微子为商之后故商之礼乐皆存于宋至七世传之戴公其间礼乐废坏亦非戴公之罪自戴公而上微子而下其所由来者渐矣有正考甫者得商颂之十二篇于周之太师宋之礼乐虽为废坏然正考甫得商颂于周之太师是商之礼乐虽失之于宋而得之于周也周用六代之乐乐章固常存之故得有商颂也然啇颂十二篇今乃有五篇盖】
　　卫【删诗时又已亡其七矣周公既伐管蔡以殷民半封康叔于卫七世至顷侯年不可考顷侯子僖侯立而后可纪始成王二年丁亥终秦二世元年壬辰四十一主合九百单六年懿公时狄侵卫懿公出奔戴公立野处漕邑齐桓公攘夷狄城楚丘而封之卫文公徙居楚丘是以　卫国风木瓜　美齐桓公也　周共和元年宣　王十六年平王十四年　平王三十七　年桓王元年　僖侯十四年　　武公和元桓王二年　桓王二十一年　庄王九年　恵王九年　恵王十七年宣公晋元年　恵公朔元年　惠公十二年　懿公赤元年　戴公申元年恵王十八年　襄王十八年　定王八年　　定王十九年　简王十年文公燬元年　成公郑元年　穆公遬元年　定公臧元年　献公衎元年灵王十四年　景王二年　　景王十一年　敬王二十八年　敬王四十年殇公秋元年　防公恶元年　灵公元元年　出公輙元年　　庄公蒯瞆元年敬王四十三年　贞定王元年　贞定王十七年　考王十年　威烈王元年侯起元年　　　悼公黔元年　敬公弗元年　昭公纠元年　懐公亹元年威烈王十二年　烈王四年　　显王八年　　显王二十二年卫贬显王三十四年慎公頽元年　声公训元年　　成侯速元年　白侯服属三晋　平侯元年显王四十五年由□君赧王三十三年　秦昭襄王五十五年　秦始皇十八年　秦二世元年灭之嗣君元年　怀君元年　　元君元年　君角元年废角为庻人】
　　楚【颛顼之后裔世居蛮荆为君长周初有鬻熊事文王成王时封其孙熊绎于楚姓氏　　为楚子
　　熊绎九世至熊延年不可考熊延子熊勇立而后可纪始】
　　【成王至威烈王二十四年悼王立合七百十五年入战国赧王十六年秦伐楚刼懐王十八年懐王亡归秦追及之懐王薨于秦赧王五十三年楚考烈王完元年徙都夀春　　　秦昭襄王五十四年楚迁于钜阳楚自悼王元年至始皇二十四年得一百七十九年】
　　【周共和元年　共和五年　宣王元年　宣王七年　宣王二十九年熊勇元年　　熊严元年　熊霜元年　熊徇元年　熊咢元年宣王三十八年　平王八年　　　平王十四年　　平王三十一年武王庄王八年若敖熊仪元年　霄敖熊坎元年　蚡冒熊眴元年　熊通始称王元年　文王熊赀元年恵王元年　　　恵王六年　　　襄王二十七年　顷王六年　　定王十七年堵敖熊囏元年　成王熊恽元年　穆王商臣元年　庄王侣元年　共王审元年灵王十三年　景王元年　　景王五年　　景王十七年　　敬王五年康王招元年　郏敖豪元年　灵王围元年　平王弃疾元年　昭王珍元年敬王三十一午　考王十年　　威烈王十九年　威烈王二十四年　安王二十二年恵王章元年　　简王中元年　　声王当元年　　悼王元年入战国　肃王臧元年】
　　【烈王七年　显王三十年　显王四十一年　赧王十七年　赧王五十三年宣王元年　威王元年　　懐王元年　　　襄王元年　考烈王完元年】【秦始皇十年　始皇二十年　始皇二十四年幽王元年　王负刍元年　　国灭】
　　康王【钊成王子修文武之业天下安宁刑措不用在位二十】
　　昭王【六年瑕康王子王道微阙楚人不朝王乃南征国人以胶船乘王至中流胶液王及祭公皆溺死在位】
　　释迦牟尼佛【五十一年按明教大师正宗记曰天地更始阎浮洲方有王者兴曰大人大人者没后王因之继作而不已古今殆不可胜数后世有王者曰大善生大善生出懿师摩懿师摩出忧罗陀忧罗陀出瞿罗瞿罗出尼浮罗尼浮罗出师子颊师子颊出净饭王然此七世皆王独懿师摩净饭号为圣王如来即出于净饭圣王者也始如来以往世防然灯佛于莲华大城然灯授之记曰汝后成佛如我号曰释迦牟尼更刼无数逮迦叶佛世廼以菩萨成道上生于覩史陀天应其补处号防明大士及其应运适至大士乃以迦毗罗国处阎浮提之中白净饭王真转轮族宜因之以生即捐天夀示乘白象从日中降神于其母摩夫人右脇而止及其将生摩即乃往国苑无忧木下其花方妍夫人欲取之举手圣子乃自其右脇而诞神龙防水以澡之地发金莲以承之圣子乃四方各踏七歩以手上下指之曰四维上下惟我最尊王寻持之与谒天庙天像起为之致礼还宫大集贤者为其名之号曰萨婆悉逹稍长命师傅教以世书未几立为太子为娶太子已大洁清虽示同世娶而非有凡意以夙业縁乃而皆有所遇终以其老病死与沙门者感之而出家之意愈笃太子时年十九嵗二月八夜乘马出自北门至檀特山小息林间遂释衣冠自以其所佩寳劔絶其须发誓曰愿共一切断此烦恼净居天化人以僧伽黎致太子因得法服服之进入其山嘉处弥楼寳山居其阿蓝伽蓝习不用处定三年复进鬱头蓝处习非非想定三年进象头山杂外道辈为之苦行日食麻麦居六年以无心意无受行而外道亦化圣人乃自思之曰今此苦行非正解脱吾当受食而后成佛即沐浴于尼连河受牧牛氏女所献乳麋寻诣毕鉢木下天帝化人撷瑞草以席其坐以二月七日之夕入正三昧八日明星出时示廓然大悟乃成等正觉陞金刚座天帝师之请转法轮先是】
　　【防陈如五人侍从于山中至此首与度之故入鹿野苑谈四谛法然因是而得道果者亦亿计遂独之摩竭提国化优楼迦叶弟兄三人时国主瓶沙王有竹林园施佛为精舍请如来馆之未几王舍城舍利弗目犍连皆从受化如来曰彼二来者当为我上足弟子于是度之初大迦叶入山习禅至是趣竹林精舍如来起迎谓众曰吾灭后而法被来世六万嵗者此人之力也是时如来成道已六载矣后迎之还国以见父王父王大因诏其族五百贵子从之出家及其还宫也其子罗防罗礼之持圣人之衣而告众曰此正如来也用是为母释其羣疑其后以化期将近乃命摩诃迦叶曰吾以清净法眼湼槃妙心实相无相微妙正法今付于汝汝当防持并勑阿难副贰传化无令断絶而偈曰法本法无法无法法亦法今付无法时法法何曾法偈已复谓大迦叶曰吾将金缕僧伽棃衣亦付于汝汝其转授补处慈氏佛埃其出世宜谨守之大迦叶敬奉佛勑世尊一旦往拘尸那城娑罗木之间欲般湼槃防纯陀长者恳献供养如来因之复大法度须防陀罗右脇而卧泊然大寂内之金棺待大迦叶至而后三昧火燔然而焚烬已而舍利光烛天地天人神龙分而塔之又曰稽夫如来之生也当此周昭王九年甲寅之四月八日其出家也当昭王之二十七年壬申】
　　【之二月八日其成道也当昭王三十三年之戊寅其灭度也当穆王三十六年壬申之二月十五日化已凡一千一十七年以汉孝明帝永平十年丁卯之嵗而教被华夏呜呼如来示同世夀凡七十九嵗以正法持世方四十九年化度有情其不可胜数若如来之生与灭及其出家成道或当周昭王穆王之年然自周武王至厉王皆无年数及宣王方有之旧谱乃曰昭王九年二十七年三十三年穆王之三十六年或者颇不以为然吾尝辨之故考太史公三代世表视其序曰余读谍记黄帝以来皆有年数稽其厯谱谍终始五徳之传古文咸不同乖异夫子之弗论次其年月岂虚哉以此验三代以前非实无年数盖太史公用孔子为尚书之志故不书其年乃作世表嵩又评曰其付法于大迦叶者其于何时必何以明之曰湼槃防之初知来告诸比丘曰汝等不应作如是语我今所有无上正法悉已付嘱摩诃迦叶是迦叶者当为汝等作大依止此其明矣　　　正宗记又评曰寳林传灯二书皆书天竺诸祖入灭之时以合华夏周秦之嵗甲然周自宣王以前未始有年又支竺相逺数万余里其人化灭或有更千余嵗其事茫隔越吾恐以重译比校未易得其实輙畧其年数甲子且从而存其帝代耳唯释迦文佛菩提达磨至于中国六世之祖其入灭年甲稍可推校乃备书也】
　　【传法正宗记者宋杭州佛日禅师契嵩之所作也师广西道藤州镡津李氏子母钟氏七嵗出家事东山沙门十三得度十九逰方下沅湘渉衡岳谒神鼎諲禅师諲与语竒之然无所契悟逰筠间受记莂于洞山聦公徧叅知识夜则顶戴观音像诵其号必满十万乃寝世间经书章句不学而能作原教十余万言明儒释之道一贯以抗宗韩排佛之后居杭州灵隠永安兰若着禅门定祖图传法正宗记辅教编上仁宗皇帝万言书经开封府缴进嘉祐七年三月十七日赐付传法院编次入蔵下诏褒宠赐号明教大师宰相韩琦大叅欧阳修廷见而尊礼之欧曰不意僧中有此郎既东还栖永安神宗熈宁五年六月四日晨兴写偈曰后夜月初明吾今喜独行不学大梅老贪随鼯鼠声至中夜而化阇维不壊者五曰顶曰耳曰舌曰童真曰念数珠其顶骨出舍利红白晶防是月八日道俗合诸不壊者于故居永安兰若之左夀六十六歳僧腊五十三详见尚书屯田员外郎陈舜俞撰师行业纪师字仲灵号潜子法嗣洞山聦禅师聦嗣文殊真真嗣徳山宻宻嗣云门偃禅师
　　释迦牟尼如来贤刼第四佛也】
　　【五比丘者防陈如頞鞞防提十力迦叶摩男俱利颂曰頞鞞防提并俱利此三属在父之亲陈如十力母之亲初转法轮先度此】
　　【迦叶弟兄三人者优楼频罗迦叶伽耶迦叶那提迦叶也非大迦叶兼其徒侣一千人又度王舍城舍利弗目犍连兼其徒侣各一百人舍长者子等五十人是众随佛行住故经前列众称千二百五十人皆是也经存大数故畧五人】
　　【世尊拈华迦叶微出大梵王问佛决疑经云佛在灵鹫山中大梵天王以金色波罗华持以献佛世尊拈华示众人天百万悉皆防措独有迦叶破顔微笑世尊曰吾有正法眼蔵湼槃妙心分付迦叶详见宋神宗熈宁十年丞相王荆国公】
　　【结集法蔵见一祖迦叶下】
　　【四谛法者苦集灭道也一苦谛别则二十五有緫则六道生死二集谛即见思惑又云见修又云四住又云染汚无知又云取相惑又云枝末无明又云通惑又云界内惑名虽不同但见思耳三灭谛灭前苦集显偏真理因灭防真灭非真谛四道谛略则戒定慧广则三十七道品道品者四念处四正勤四如意足五根五力七觉支八正道然四谛之中分世出世前二谛为世间因果苦果集因后二谛为出世间因果灭果道因且何故世出世前果后因盖声闻根钝知苦断集慕果修因是故然也】
　　穆王【满昭王子在位五十五年夀终一百五嵗徐夷作乱率九夷以伐宗周西至河上穆王畏其偪分命东方诸侯徐子王之徐子嬴姓地方五百里行仁义得朱弓矢自以为得天瑞乃称偃王陆地而朝者三十六国王正西巡狩乐而亡返闻徐子僭号乃命造父为御而归以救偃王之乱命楚伐徐徐子北走彭城　　　百姓随之者以万数穆王乃以赵城封造父其族由此为赵氏】
　　共王【繄扈穆王子在位十年】
　　懿王【囏共王子徙都槐里史记载王有诗　槐里今今无之盖逸诗也在位二十五年　　陜西安西路兴平县雍域老子耼所葬之地】
　　诗【齐太公五世哀公荒滛懿王使烹焉齐之变风风始作五篇鸡鸣还着东方之日东方未明】
　　孝王【辟方懿王弟时有诗今无之盖逸诗也王在位十五年】
　　西天一祖摩诃迦叶尊者【摩竭陀国人也姓婆罗门其父号饮泽母号香志生而其体金色初名迦叶波此曰饮光盖取其体之金色光明照耀饮诸光明也恳父母求出家为沙门入山以杜多行自修防空中有告者曰佛已出世请往师之尊者趋于竹林精舍致礼勤敬如来乃分座命之坐时大众皆惊谓其何以与此如来知之乃其夙缘以断羣疑寻为之法而尊者即座成道然其积修胜徳而智慧髙逺故如来尝曰我今所有大慈大悲四禅三昧无量功徳以自庄严而迦叶比丘亦复如是一朝乃以正法付之嘱其相传无令断絶复授金缕袈裟命之转付弥勒及如来大般湼槃而尊者方在耆阇崛山是时地震光明照耀即以天眼知之乃谓众曰佛湼槃矣嗟乎正法眼灭世间空虚与其徒即趋拘尸那城即至木之间而如来既化内于金棺尊者大恸遂感如来足出于棺以慰其哀慕寻致旃檀白防以资其阇维既经七日迦叶告五百阿罗汉令诣十方集诸罗汉王舍城树间至中夏安居于十五日结集三蔵阇王日给千人饭食满足一夏尔时迦叶告诸比丘佛已茶毘金刚舍利宜与人天为其福田吾等比丘当务结集以惠来世为其大明即以神通自升须弥之顶而偈曰如来弟子且莫湼槃得神通者当赴结集遂撃金钟其偈因钟声而普闻故应真罗汉皆防于毕鉢罗巗唯阿难以漏未尽不得即预宿户外终夕思之及晓乃得正证遂扣户以告迦叶迦叶曰若然汝可以神通自户钥中入阿难如其言而至是时佥议三蔵者宜何为先迦叶曰宜先修多罗因谓诸圣曰此阿难比丘多闻緫持有大智慧常随如来梵行清净所闻佛法如水传器无有遗余佛所赞叹聦敏第一宜可请彼集修多罗蔵大众黙然迦叶告阿难曰汝今宜宣法眼阿难闻言信受观察众心而宣偈言比丘诸眷属离佛不庄严犹如虚空中众星之无月是偈已礼众僧足陞法座而宣是言如是我闻一时佛在某处某经乃至人天等作礼奉行时迦叶问诸比丘阿难所言不错谬乎皆曰不异世尊所次命优婆以集毗尼蔵复命阿难集阿毘昙逹磨蔵他部命迦旃延己而迦叶尊者即入愿智三昧观其所集果无谬者然尊者处世方四十五年终以结集既毕而法度人亦无量矣念是衰老宜入定于鸡足山以待弥勒故命阿难曰昔如来将般湼槃预以正法眼付嘱于我我将隠矣此复付汝汝善传持无使防絶乃偈曰法法本来法无法无非法何于一法中有法有不法阿难作礼奉命尊者入定于山当此周孝王之世也】
　　夷王【爕孝王子觐礼不明王下堂而见诸侯荒服不朝命虢公帅六师伐太原之戎至于俞泉获马千疋王在位十六年寿终六十嵗】
　　诗【卫康叔七世至顷侯政哀卫风始变诗一篇邶柏舟】
　　二祖阿难尊者【王舍城人也姓刹帝利白饭王之子释迦如来之从弟也始名阿难陀此云庆喜亦名欢喜如来成道之夕生王之家大庆且喜以故名之投佛出家多闻博达智慧无碍世尊以为緫持第一有大功徳受持法蔵如水传器乃命之以为侍者至是垂入湼槃至殑伽河又念先时所度弟子宜当来集须臾五百罗汉白空而下中有二罗汉一曰商那和修一曰未田底迦尊者知其皆大法器而命之曰昔如来以正法眼蔵付大迦叶迦叶入定而付于我我今将灭用传汝等汝受吾教当聴偈言本来付有法付了言无法各各须自悟悟了无无法复谓商那和修曰汝善行化防持正法无令断絶谓末底迦曰昔佛记云灭度五百嵗中当汝于罽宾国敷宣大法后宜往之以兴教化已而尊者踊身虚空现十八变入风奋迅三昧而灭分舍利一分奉忉利天一分奉娑竭罗龙宫一分奉毘舍王一分奉阿阇世王各起寳塔而供养之当此周夷王之世也】十八变【出文句　右脇出水　左脇出水补注章　左脇出火　右脇出火】
　　【身上出水　身下出火　身下出水身上出火　履地如水　履水如地】
　　【空没现地　地没现空　虚空中行虚空中住　虚空中坐　虚空中卧】
　　【空现大身大复现小】
　　厉王【胡夷王子暴虐万民弗忍后三十七年叛王出奔于彘周公召公二相以太子静尚幼乃相与和协共理国事称曰共和王崩于彘在位五十一年】
　　诗【王之变雅始作】大雅【五篇民劳板荡抑桑柔】陈风始变【幽公二篇宛丘东门之枌】桧风始变【四篇羔裘素冠隰有苌楚匪风】
　　共和【周公召公共理国亊至十四年王崩于彘太子静既长于召公之家二相共立之是为宣王】释迦文佛舍利寳塔【东天竺国阿育王碎七寳末造八万四千寳塔尽収西域及龙宫所蔵世尊舍利一一塔之命舍尊者舒指放光八万四千道令捷疾各随一光尽处安置一塔遍娑婆界震旦国者一十九所至西晋武帝太康三年有刘萨诃者病死入冥见梵僧指往防稽育王塔处懴悔得苏出家名慧逹至防稽遍求不见偶一夜闻地下钟声即诚恳经三日忽从地涌寳塔髙一尺四寸广七寸佛像悉具逹既见塔精勤礼懴广瞻瑞像今明州阿育王山广利禅寺佛舍利塔是也育王造塔之】
　　宣王【时当此周厉王共和之世也静厉王子周公召公辅王修政法文武成康之遗风王命召公伐平淮夷申伯仲山甫顺天下更失理喻徳教举遗士海内翕然向风诸侯复宗周周道中】诗【兴尹吉甫作诗】小雅【美之王在位四十六年宣王诗二十篇十四篇六月采车攻吉日鸿鴈庭燎沔】大雅【水鹤鸣祈父白驹黄鸟我行其野斯】卫国风【干无羊六篇云汉】陈风【崧髙烝民韩奕江汉常武武公一篇】秦风始变【柏舟公三篇衡】
　　郑【门东门之池东门之扬一篇车邻美秦仲也宣王二十二年】
　　【封弟友于郑二十　二主四百　　　三十二年韩灭　之周宜王二　十二年平王元年平王　二十八年桓王　二十年庄王元　年桓公友元　年武公掘突】【元年庄公　寤生元年　　厉公突元年昭　公忽元年　　庄王三年惠王五年　襄王二十五　年定王二年　定王三年子　亹元年文公捷元年穆公兰　元年灵公　　夷元年襄公　坚元年定　　王二十一年简王二年简　王十四年灵　王七年景王　十六年悼公　费元年成公】【防元年僖　　公恽元年简　公嘉元年定　　公宁元年敬　王七年敬王二十年贞定　王七年定王　十五年威烈　王三年献公　虿元年声公】【威烈王四年　安王七年　　烈王元年繻公骀元年　康公乙元年　为韩灭】
　　秦【嬴姓其先出髙阳氏颛帝裔孙女修子大业生柏翳曰大费佐禹平水土其后造父御穆王得
　　幸封　　　　　　　　　于赵大费十九世生非子为孝王主马蕃息赐之邑号嬴秦为附庸至秦仲宣王授命作大夫始有车马礼乐之好秦仲之孙襄公值幽王为西戎所败平王东迁将兵救周有功平王元年赐之地始命为诸侯平王六年　　秦文公都陇州赧王九年昭襄元年也三十君合五百六十三年昭】
　　【襄王并周赧　王崩周共　和元年宣　王七年幽　　王五年平王六年桓　王五年秦　仲四年庄　公元年襄　　公元年文公元年宁公　元年桓王十七　年桓王二　十三年恵王　二年恵王十四年惠王　十八年出　子元年武　公元年宣　公元年成公元年穆公任好元　年襄王三　十二年匡　　王五年定　　王四年简王十年景王　九年康公防　元年共公　和元年桓公　元年景公】
　　【后元年哀公元　年敬王二十　二年敬王　三十年元王元年　贞定王二十七年考王　　十三年恵　　公元年悼公　元年厉公　　　共元年躁公元年懐公　元年威烈王二　年威烈王　十二年安王　二年安王十六年安王　十八年灵公元　年简公悼　子元年恵　　公元年出公元年献公　元年显王　五年赐显王八　年显王三　十二年赧　　王五年赧王九　年献公黼　黻之服孝公　　元年恵文　王元年武王】
　　【元年昭襄王元年显王十九年秦商鞅筑冀阙宫庭于咸阳徙都之并诸小乡聚集为一县县置令丞凡三十一县废井田开阡陌平斗桶方斛权衡丈尺显王三十年秦入战国显王四十五年秦惠文王改其国之十四年为元年赧王五十九年秦昭】
　　三祖商那和修尊者【襄王五十一年也并周迁九鼎摩突罗国人也亦名在胎六年而生梵语商诺迦此云自然服即西域九枝秀草名也若圣降生则此草生于净洁之地和修生时瑞草斯应持法行化寻于咤利国得优波毱多以为给侍祖问之曰汝年防毱多曰我年十七祖曰汝身十七性十七多曰师发已白为发白心白祖曰我但发白非心白也多曰我身十七非性十七后三载遂为剃落授具至是付以正法偈曰非法亦非心无心亦无法是心法时是法非心法付法已隠于罽宾国南象白山中后于三昧中见弟子毱多有五百徒众常多懈慢乃往彼现龙奋迅三昧以调伏之而偈曰通达非彼此至圣无长短汝除轻慢意疾得阿罗汉五百比丘依教奉行尊者乃现十八变火光三昧用焚其身毱多収舍利葬于梵迦罗山当此宣王之世也】
　　幽王【宫湼宣王子嬖于褒姒信虢石父之谮废申后放太子宜臼于申以褒姒为后生子余王宠信褒姒西戎之兵杀王骊山下虏褒姒王在位十一年虢公立王子余国人不顺立未经年晋文侯杀余是曰携王诸侯即申国立故太子宜臼是曰平王】
　　诗【幽王之诗】小雅【四十三篇节南山正月十月之交雨无正小旻小宛小弁巧言何人斯巷伯谷风蓼莪四月北山无将大车小明皷钟楚茨信南山甫田大田瞻彼洛矣裳裳者华桑扈鸳鸯頍弁车牵青蝇宾之初筵鱼藻采菽角弓菀栁都人士采绿黍苗隰桑白华緜蛮瓠叶渐渐之石苕之华何草不黄】大雅【二篇瞻卬召旻】
　　平王【宜臼幽王子在位五十一年幽王既被害酆鄗逼近戎狄不可居乃东迁都于洛邑王室微弱号令不行政由方伯齐楚秦晋渐大】
　　诗【平王桓王庄王诗通十篇】贬为王国风【平王六篇黍离君子于役君子扬扬扬之水中谷有蓷藟桓王三篇爰采大车庄王一篇丘中有麻】卫风【四篇淇澳緑衣考槃硕人】郑风始变【一篇缁衣】唐风【晋也七篇山有枢扬之水椒聊绸缪杕杜羔裘鸨羽】秦风【四篇驷驖美襄公也始受命为诸侯有佃狩园囿焉小戎蒹葭终南】陈风【僖公一篇墓门】
　　四祖优波毱多尊者【咤利国人也姓首陀父善意年十七出家二十证果随方行化魔宫震动魔波旬俟尊者定宻持璎珞縻于祖颈祖出定知魔所为乃以人狗蛇三尸化为华鬘酬奉波旬尸蛆臭波旬厌恶尽已神力不能去乃趋梵王求去尸梵王曰此十力弟子所作我不可释汝须归心尊者为偈曰若因地倒还因地起离地求起终无是理波旬乃哀露懴悔尊者谓曰汝可口自唱言皈依三寳魔王合掌三唱皈依佛皈依法皈依僧华鬘悉除波旬大喜作礼偈曰稽首三昧尊十力圣才子我今愿廻向勿令有劣弱作礼而去尊者每度一弟子以一筹置于石室其室纵丁八肘广十二肘充满其间以法付提多迦偈曰心自本来心本心非有法有法有本心非心非本法付法已踊身虚空作十八变却复本座跏趺而逝提多迦以室内筹用焚师躯收舍利建塔供养当此周平王之世也今住持以方丈曰筹室者取此】
　　十力【是处非处力　知业力　三昧力　知根力知性力　　　至道力　宿命力　天眼力
　　知欲力无漏力】
　　春秋【鲁史也孔子作春秋始鲁隐公元年平王四十九年也孔子以平王为东周之始王隐公让国之贤君始起此者盖寓褒贬赏罚以正一王之法】
　　桓王【林平王孙太子泄早世乃立在位二十三年初平王东迁晋郑夹辅诸侯宾从至是王夺郑伯政郑伯不朝王乃伐郑师败王伤自是天子威令弱矣】
　　诗【王国风三篇见平王下】卫风【州吁宣公惠公二十六篇】卫【竹竿伯兮有狐芄兰河广】邶【燕燕日月终风击鼓凯风雄雉匏有苦叶谷风式微旄丘简兮泉水北门北风静女新防二子乘舟】【君子偕老墙有茨桑中鹑之奔奔】魏风【七篇葛屦汾沮洳园有桃陟岵十畆之间伐檀　邶硕鼠　附卫】
　　庄王【佗桓王子在位十五年】
　　诗【王国风一篇见平王下】齐风【襄公六篇南山甫田卢令敝笱载驰猗嗟】郑风【六篇将仲子叔于田大叔于田羔裘遵大路女曰鸡鸣又二篇褰裳溱洧】
　　五祖提多迦尊者【摩伽陀国人也未详其姓初名香众梵语提多迦此云通真量初香众从毱多尊者求出家毱多问之曰汝身出家心出家香众曰我来出家非为身心毱多曰不为身心复谁出家曰夫出家者无我我故无我我故即心不生灭心不生灭即是常道诸佛亦常心无形相其体亦然毱多曰汝当大悟心自通逹宜依佛法僧绍隆圣种即为剃落受具足戒名之曰提多迦授以大法提多迦得法已行化至中印度其国有大仙者八千人其首曰弥遮迦帅众诣尊者而礼之遂求出家其徒仙众从之而俱求出家尊者受之须发自除袈裟着体尊者命遮迦曰昔如来以大法眼宻付大迦叶展转而至于我我今付汝汝当传持勿絶聴吾偈曰通逹本心法无法无非法悟了同未悟无心亦无法偈已尊者起身太虚作十八变用火光三昧而自焚之弥遮迦与众收其舍利建塔于班茶山供养之当此周庄王之世也】
　　王【胡齐庄王子在位五年齐桓公始覇会诸侯为盟主用管仲为政号曰仲父四民不使杂处制国为二十一乡作内政而寄军令谨正盐防】
　　诗唐风【武公二篇无衣有杕之杜】郑风【十一篇有女同车山有扶苏萚兮狡童丰东门之墠风雨出其东门子衿扬之水野有蔓草】
　　惠王【阆王子在位二十五年初庄王爱少子子頽欲立为太子不克惠王二年秋边伯五大夫怨恵王召燕卫伐周王出奔温居于郑燕卫及诸大夫立頽为王四年郑伯虢公帅师伐王城杀子頽及五大夫奉恵王归周二十四年恵王崩襄王不敢发丧畏叔带也告难于齐二十五年诸侯谋王室既定而后发防】
　　诗唐风【二篇葛生采苓】郑风【一篇清人】曹风【一篇蜉蝣】卫风【二篇定之方中载驰】鲁颂【鲁僖公在位三十三年至是季孙行父请命于周而史克作颂四篇称僖公也駉有駜泮水閟宫史克鲁之史官也】
　　襄王【郑惠王子在位三十三年初惠王少子叔带有宠恵后欲立之而不克至是叔带欲与戎狄伐
　　周王知之将诛叔带叔带奔齐王元年齐桓公防诸侯于葵丘　　　　　　　　　　　八年王以戎难告齐齐桓公使诸侯戍周襄王九年齐桓公卒王十七年狄人奉叔带伐周襄王奔郑狄人立叔带为王是时晋文公避骊姫之难始返国襄王告急于晋晋文公帅诸侯伐周而杀叔带奉襄王归周王赐文公为侯伯】
　　诗卫风【文公三篇防蝀相鼠干旄又一篇木美齐桓公也】陈风【宣公二篇防有鹊巢月出】秦风【穆公一篇黄鸟康公四篇晨风无衣渭阳权舆】
　　六祖弥迦尊者【中印度人也未详姓氏一日至北天竺国市中一人持酒器逆祖曰尊者何方而来欲往何所祖曰从自心来欲往无处曰识我手中物否祖曰此是触器而负净者曰尊者其识我否祖曰我即不识识即不我祖复谓之曰汝可自道姓氏其人遂偈曰我今生此国复忆昔时日本姓颇罗堕名字婆须蜜祖摄受为其剃度以圆戒徳寻命之曰我方老迈将般湼槃如来正法眼蔵今以付汝汝当传之无使断絶聴吾偈曰无心无可得得不名法若了心非心始解心心法偈已尊者即入狮子奋迅三昧腾身太虚髙七多罗木却复本座化火自焚婆须蜜收灵骨舍利以七寳函贮之建塔置其上层供养当此周襄王之世也】
　　顷王【壬臣襄王子在位六年】
　　诗曹风【共公三篇侯人鸣鸠下泉】陈风【灵公二篇株林泽陂】
　　匡王【班顷王子在位六年】
　　定王【瑜顷王子在位二十一年】
　　老子【姓李氏名聃字伯阳定王三年丁巳九月十四日生楚国陈郡苦县頼乡曲仁里聃之生也迦文佛入灭己三百四十六年矣简王四年己卯伯阳年二十三仕周为守蔵吏十三年迁柱下史自是五十四年不迁时人目为防隠敬王元年壬午老子年八十六嵗去周与散闗令尹喜西逰流沙而死于扶风郡槐里】
　　七祖婆须尊者【北天竺国人也姓颇罗堕遇弥遮迦出家受法行化至迦摩罗国忽有智者来前称名佛陀难提今与尊者论义须曰仁者论即不义义即不论若拟论义终非义陀难提以其义胜遂求度须特命四果圣人为其授戒未防乃命之曰如来正法眼蔵今以付汝汝其传之慎无断絶聴吾偈曰心同虚空界示等虚空法证得虚空时无是无非法已而须起身作十八变乃入慈心三昧时梵王帝释及诸天众俱来作礼而偈言贤刼众圣祖而当第七位尊者哀念我请为宣佛地须从三昧起示众曰我所得法而非有故若识佛地离有无故语已还入三昧示湼槃相难提即于本座起七寳塔秘其全体当此周定王之世也】
　　【列祖全身者始此】
　　简王【夷定王子在位十四年】
　　灵王【泄心简王子在位二十七年】
　　孔子【灵王二十一年庚戌十一月庚子生鲁国陬邑昌平乡母顔氏祷于尼丘而生故名丘字仲尼孔子之生也释迦文佛入灭四百年敬王四十一年壬戌孔子卒年七十三嵗鲁曲阜】
　　景王【贵灵王子在位二十五年王十八年太子圣卒王少子子朝王欲立之未果王崩周相单旗刘狄立王次子猛为王子朝因旧官百工之防职秩者以逐刘子刘子出奔单子奉子猛于庄宫子朝之徒夜使人取猛以归单子出奔子朝之徒奉王猛以追单子晋人帅师纳王猛于王城猛寻卒是曰悼王诸大夫奉王猛母弟丐为王是曰敬王子朝又见敬王下】
　　八祖佛陀难提尊者【迦摩罗国人也姓瞿昙氏顶有肉髻辨捷无碍初遇婆须出家得道行化至提伽国度弟子伏防多付法偈曰虚空无内外心法亦如此若了虚空故是达真如理尔时尊者即现神变却复本座俨然寂灭众兴寳塔葬其全身当此周景王之世也】
　　敬王【丐景王子在位四十四年王元年周大夫尹氏立子朝为王入王城王如刘王四年冬克巩逐王子朝王入于成周自是谓王城为西周成周为东周王十六年子朝之徒作乱王出奔于晋十七年晋侯帅师纳王王入于王城】
　　九祖伏防多尊者【提伽国人也姓毘舍罗八祖行化至毘舍罗家其父长者致礼问何所须祖曰我求侍者长者曰我有一子名伏防多年已五十口未曾言足不曾履祖曰如汝所真吾弟子伏防闻之遽起礼拜而偈言父母非我亲谁是亲者诸佛非我道谁是最道者祖曰汝言与心亲父母非可比汝行与道合诸佛心即是外求有相佛与汝不相似欲识汝本心非合亦非离伏防闻偈已便行七歩祖曰此子悲愿广大虑父母爱情难舍故不言不履耳长者遂舍令出家祖授以具戒仲以法眼既得法已行化至中印度授弟子脇尊者正法眼蔵偈曰真理本无名因名显真理受得真实法非真亦非伪付法已即入灭尽三昧而般湼槃众以香油旃檀阇维収舍利建塔于那兰陀寺当此周敬王之世也】
　　元王【仁敬王子在位七年】
　　贞定王【介元王子在位二十八年崩子去疾立是为哀王立三月弟叔袭杀哀王而自立是为思王立五月少弟嵬攻杀思王而自立即考王也】
　　【辛卯十九年世尊入灭五百嵗天竺国无着菩萨其弟天亲菩萨初尚小乘造小乘论五百部后契悟大乘复造大乘论五百部号千部论师】
　　十祖脇尊者【中印度人也本名难生处胎六十年父长者香盖舍其出家执侍九祖未曾睡眠谓其脇不至席号脇尊者焉持化至华氏国憩一树下告众曰此地变金色当有圣人入会言讫地变金色有长者子富那夜奢合掌立前而偈曰师坐金色地常真实义廻光而照我令入三摩地祖乃度之既具戒以如来大法眼蔵付之偈曰真体自然真因真有理领得真真法无行亦无止付法已即现神变而入湼槃化火自焚四众各以衣裓盛舍利随处兴塔而供养当此周贞定王之世也】
　　考王【嵬贞定王子也在位十五年崩考王封其弟于河南是为桓公以续周公之官职桓公卒子威公代立威公卒子恵公代立乃封其少子于巩以奉王号是为东周君时东西周遂分治焉】
　　威烈王【午考王子在位二十四年王二十三年九鼎震王命晋大夫魏斯赵籍韩防为】魏【诸侯毕公髙之后与周同姓毕万事晋献公灭魏因封万为魏大夫至桓子与赵韩共灭智伯三分其地至文侯斯以卜子夏田子方为师都安邑显王二十九年秦破魏师虏魏公子卭魏惠王恕使使献河西之地于秦以和去】
　　【安邑徙都大梁问威　烈王二十三　年安王十　　六年烈王六年　显王三十五年慎靓王三年文　侯斯二十二　年武王击元　年恵王防元年恵　王改称后】【元年安王元　年赧王二十年　赧王三十九　年秦始皇五　年始皇二十年始皇　二十　一年昭王元　年安王元年　景阂王增　元年】
　　【王假元年国亡秦昭襄王五十二年魏举国聴秦令始皇二十一年秦灭魏八】
　　赵【君合一百七十九年与秦共祖蜚廉子恶来弟季胜五世孙造父事穆王至幽王时周大夫赵奄父之子叔带去周如晋事文公始建赵氏于晋又五世赵夙又七世简子鞅生襄子无防与魏韩灭智伯襄子卒孙浣立浣子籍始受命为诸侯都邯郸赧王八年赵武灵王变胡服射备四境之难赧王十六年赵王自称主父赧王十七年赵惠文王元年封其弟胜为平原君赧王三十二年赵王得楚和氏璧共十一君合一百八十二年秦始皇
　　二十五年秦灭之赵代王嘉悼襄王长　　　　　　　　子幽穆王兄】
　　【也秦既虏其赵君嘉　乃自立于　代寻为秦所　灭周威烈　　王二十三年安王三年安　　　　王十六年　烈王二年　显王二十年　烈侯籍六年武侯元年敬　侯元年成侯　种元年肃侯　　元年显王四十　四年赧王十　七年赧王五　十年秦始皇帝　三年始皇十二　年武灵王元年　恵文王向元年】【孝成王丹元　年悼襄王偃元年幽穆王迁　元年始】
　　韩【与周同姓曲沃庄伯之弟曰韩万其孙简为定伯生子舆事晋封曰韩武子三世韩献子厥始姓韩为晋卿自厥六世至康子与赵魏灭智伯自康子二世至防始受王命为诸侯国頴昌府周烈王元年韩灭　　　郑徙都之周显王四十六年韩称王赧王元年韩以太子质秦秦始皇十四年韩王纳地于秦请为藩臣始皇十七年秦灭韩共十一君】
　　【合一百七十四年周　威烈王二　十三年安王　三年安王十六　年安王二十六年烈王　　六年景侯防　元年烈王　　取元年文　　　侯元年哀】【侯元年懿侯　元年显王十一　年显王三十七　年显王四　十六年赧王四年赧王　　二十年昭　　侯元年　　　宣恵元年韩　　称王襄王仓元年僖王元　年赧王四十三　年秦始皇帝九年始皇十　七年桓恵　　　王元】
　　安王【年王安元年国亡骄威烈王】
　　十一祖富那夜奢尊者【子在位二十六年华氏国人也姓瞿昙氏父寳身既得法于脇尊者至波罗奈国有马鸣大士皈依求度祖告众曰此大士者昔为毘舍利国王其国有一人如马裸露王运神通分身为彼乃得衣后复生中印度马人感恋悲鸣因号马鸣是时大士以偈慰彼众曰我见汝无衣心生善保防示化于窠围当得诸济度既而祖谓大士曰如来记云吾灭度后六百年当有贤者马鸣于波罗奈国摧伏异道度人无量继吾传化今正是时即告之曰如来大法眼蔵今付于汝聴吾偈曰迷悟如隠显明暗不相离今付隠显法非一亦非二付法已即现神变湛然圆】
　　烈王【寂众兴寳塔以閟全】
　　显王【扁烈王弟在位四十八年当是时邹人有孟轲者道既成出见魏恵王　　　王曰叟不逺千里而来亦将有以利吾国乎孟子曰王何必曰利亦有仁义而已矣初孟子师孔子之孙子思尝问牧民之道何先子思曰先利之孟子曰君子所以教民亦仁义而已矣何必利子思曰仁义固所以利之也上不仁则下不得其所上不义则下乐为诈也此为不利大矣故易曰利者义之和也又曰利用安身以崇徳也此皆利之大也　　宋丞相司马温国公光曰子思孟子之言一也夫惟仁者为知仁义之利不仁者不知也故孟子之对梁王直以仁义而不及利者所与言之人异故也　显王三十二年孟轲为魏卿四十三年为齐上卿显王四十四年夏四月秦初称王四十六年韩燕皆称王赵武灵王独曰无其实敢处其名乎令国人谓己曰君四十八年齐封田婴于薛号曰靖郭君君有子四十余人其贱妾之子曰文文倜傥饶智畧宾客请靖郭君以文为嗣靖郭君卒文嗣为薛公即孟尝君也】
　　十二祖马鸣大士【波罗奈国人也亦名功胜盖以其夙有功徳又以不作无作诸功徳最为殊胜故名马既受法已阐扬于华氏国有魔名迦毘摩罗眷属三千向祖作诸神变祖曰汝尽神力化性海得乎魔曰何谓性海祖曰性海者山河大地皆依建立三昧六通由兹发现迦毘摩罗闻言愈加间难知祖理胜遂发信心与徒三千俱求剃度祖乃召五百应真与授具戒大士因之乃大造论议寻告之曰如来大法眼蔵今当付汝汝聴偈言隠显即本法明暗原不二今付悟了法非取亦非离付嘱已即入龙奋迅三昧挺身空中如日轮相然后复本座示寂四众以真体閟之龙龛当此周显王之世也】
　　慎靓王【定显王子在位六年】
　　赧王【延慎靓王子在位五十九年周东西分理为诸侯所侵赧王五十九年秦昭襄王五十一年也秦将军樛　　伐韩伐赵赧王恐乃倍秦与诸侯约从将天下锐师出伊阙攻秦令无得通阳城秦使将军樛攻西周赧王入秦顿首尽献其邑三十六秦受其献归赧王于周是嵗赧王崩】右周三十六王合八百六十七年天下归秦十三祖迦毘摩罗大士【华氏国人也未详其姓初为外道有大幻术徒侣三干通诸异论既得法于马鸣大士行化至西印度彼国太子名云自在请宫中供养祖不允太子曰城北大山有一石窟可住禅寂祖诺行数里逢一大蟒祖与授三皈依蟒脱去至石窟又北十里有大树防覆五百大龙其树王名龙树常为龙众法迎祖曰深山孤寂龙蟒所居大徳至尊何枉神足祖曰吾非至尊来访贤者龙树黙念曰此师得决定性明道眼否是大圣继真乘否祖曰汝虽心语我已意知树闻悔谢求度祖即度之未几乃命之曰今以如来大法眼蔵付嘱于汝聴吾偈曰非隠非显法是真实际悟此隠显法非愚亦非智付法已即显神变化火焚身龙树収五色舍利建塔焉当此周赧　三皈依者皈依佛王之世也　　　皈依法皈依僧也】
　　秦　【嬴姓水徳王都咸阳建国元起见周宣王下】
　　【昭襄王　孝文王　庄襄王始皇帝　二世　　子婴】
　　昭襄王【则又名稷秦武王之母弟恵文王之子也立五十一年并周迁九鼎在位五十六年】孝文王【柱昭襄王子立三月薨】
　　庄襄王【楚孝文王子在位四年元年东周君与诸侯谋伐秦秦使相国吕不韦帅师讨之东周灭封相国为文信侯】
　　始皇帝【政庄襄王子嗣位二十六年并天下北筑长城又自以为徳兼三皇功过五帝乃更号曰皇帝除諡法以谓下议上也命为制令为诏自称曰朕又曰朕为始皇帝后世以计数二世三世至于万世承运以水徳初齐威宣王时邹论著终始五徳之运齐人奏之始皇采用其始改年朝贺皆以十月朔衣服旌旄节旗皆尚黒数以六为纪改腊为嘉平分天下为三十六郡曰三川河东南阳南郡九江鄣郡防稽颍川砀郡泗水薛郡东郡琅琊齐郡上谷渔阳右北平辽西辽东代郡钜鹿邯郸上党太原云中九原鴈门上郡陇西北地汉中巴郡蜀郡黔中长沙凡三十五与内史为三十六郡郡置守尉监収天下兵聚咸阳销以为钟鐻金人十二三十四年丞相李斯上书谓史官非秦记皆烧之有偶语诗书弃市以古非今者族所不去者医药卜筮种树之书若欲有学法令以吏为师制曰可侯生卢生相与亡去始皇怒使人亷问诸生相告引犯禁者四百六十余人皆坑之咸阳三十七年冬十月始皇出逰左丞相斯从少子胡亥请从西至平原津而病七月丙寅始皇崩于沙丘平防在位三十七年夀五十嵗中车府令赵髙行符玺事乃与丞相斯诈谋受诏立胡亥为太子归至咸阳始乃发防袭位九月始皇骊山下】
　　十四祖龙树大士【西天竺国人也亦名龙胜得法后至南印度彼国之人多信福业祖为法彼相谓曰人有福业世间第一徒言佛性谁能覩之祖曰汝欲见佛性先须除我慢彼曰佛性大小祖曰非大非小非广非狭无福无报不死不生彼闻理胜悉回初心彼众中有长者子名迦那提婆并彼众等咸愿出家祖为剃落命诸圣与授具戒其国先有外道五千余众作大幻术众皆宗仰祖悉化之令归三寳祖因之造大智度论中论十二门论垂之于世不啻其千万偈悉皆方便开释正法以应其机宜于后乃命迦那提婆曰如来以大法眼付嘱迦叶乃至于我我今付汝聼吾偈曰为明隠显法方解脱理于法心不证无瞠亦无喜付法已入月轮三昧广现神变复就本座凝然禅寂迦那提婆与诸四众共建宝塔以焉当此秦始皇帝之世也】
　　二世【胡亥始皇帝少子也元年秋阳城人陈胜　阳夏人吴广起兵淮西蕲州下相人项梁起兵于吴狄人田儋起兵于齐胜广诈称大楚胜自立为将军广为都尉入据陈陈中父老请立胜为楚王九月刘季兵起于沛是曰沛公天下豪杰皆起争应立六国后项梁者楚将项燕之子也项籍　梁兄之子二年赵髙害李斯死二世以髙为丞相沛公还攻丰防之项梁召诸别将会薛计事居鄛人范増年七十梁立楚后求得楚懐王之孙曰心夏六月立心为楚王从民望也三年闗东皆叛赵髙恐二世怒诛及其身乃谢病不朝隂与其婿咸阳令阎乐谋易上更立王子婴乐乃将吏卒千余人入望夷宫二世曰吾愿得一郡为王弗许又曰愿为万户侯弗许曰愿与妻子为黔首比诸公子阎乐曰臣受命丞相为天下诛足下麾其兵进二世乃自杀赵髙乃悉召诸大臣公子曰秦故王国始皇君天下故称帝今六国复自立秦地益小乃以空名为帝不可宜为王如故乃立始皇故太子扶苏之子婴为秦王令子婴斋当庙见受玉玺子婴与其二子谋曰丞相髙杀二世恐羣臣诛之佯以义立我我称病不行丞相必来来则杀之已而果自来子婴遂刺杀赵髙于斋宫三族其家子婴立在位四十六日十月沛公】
　　二世元年【至防】
　　【上子　婴　降壬　辰魏　王咎　赵王　武臣齐王田　儋楚隠王陈胜燕王　　韩广　　　　元年　　　　　　　　　元年元年元年】
　　二世二年【汉丑】
　　【年汉　灭之癸　巳魏　王豹元　年赵王歇元年　齐王田市元年夏六月项梁立楚韩王成元年汉　二年九月汉灭　之汉三年汉灭　之汉四年汉灭之】二世三年【懐王】
　　【孙心为　楚王甲午汉元年韩王郑昌元】
　　子婴【年汉三年汉灭之始皇太子扶苏之子立四十六日十月沛公至防上子婴素车白马系颈以组封皇帝玺符节降】
　　右秦自昭襄王至子婴合五十年天下归汉
　　西汉【轵道　旁沛　公西　入咸　阳髙　祖惠帝吕　后文帝　景帝　武帝　昭帝　昌邑
　　王宣帝元帝】
　　【成帝哀帝平帝孺子婴刘姓以火徳王都长安汉初用秦正以十月始用夏正建寅为正月汉五年天下既定娄敬戌陇西过洛阳因虞将军见上曰秦地被山带河四塞以为固宜都之上问羣臣张良曰娄敬是也即日车驾西都长安拜娄敬为郎中赐姓刘】
　　髙祖【讳字季沛丰邑中阳里人在秦为泗上亭长送徒役骊山徒多道亡纵其囚自匿于沛秦二世元年沛父老立季为沛公萧何曹参等収沛子弟得三千人以应之秦二世三年十月先入闗至防上秦子婴降居数日项羽屠咸阳杀秦降王子婴烧秦宫室秦民大失望项羽阳尊楚懐
　　王心为义帝都郴　　　　分天下王诸将羽自立为西楚覇王都彭城　　　立沛公为汉王都
　　南郑　　　　　三分闗中王秦降将章邯等三人以距塞汉路汉王怒欲攻项羽周勃灌婴樊哙皆劝之萧何谏之乃遂就国称汉元年以何为丞相次拜韩信大将引兵出袭雍雍王章邯战败走塞王欣翟　　王翳皆降以其地为渭南河上上郡汉二年冬十月项王宻使九江王栾布等击义帝杀之江中汉王南渡平隂津至洛阳新城三老董公遮王曰顺徳者昌逆徳者亡兵出无名事故不成项羽无道放杀其主大王宜率三军之众为之素服以告诸侯而伐之于是汉王为义帝发防以告诸侯赵王陈余遣兵助汉项王虽闻汉东欲遂破齐而后击汉汉王以故得率诸侯兵凡五十六万人伐楚遂入彭城项王闻之自以精兵三万人至彭城大破汉军围汉王三帀会大风折木发屋窈防昼晦楚军大乱壊散汉王乃得与数十遁去审食其从太公　　吕后间行求汉王反遇楚军项王常置军中为质汉四年汉遣侯公项王羽请太公羽乃与汉约中分天下割鸿沟以西为汉以东为楚九月楚归太公吕后乃引兵而东归汉王欲西归张良陈平曰汉有天下大】
　　【半楚兵食尽此天亡之时也今失弗击所谓养虎自遗患也汉王从之五年冬十月汉王追项王至
　　固陵　　　　　　十二月项王至垓　　下夜闻汉军四面皆楚歌遂溃围南出驰至乌江鸟江亭长舣船待项王曰天之亡我我何渡焉且籍与江东子弟八千人渡江而西今无一人】
　　【还纵江东父兄怜而王我我何面目见之纵彼不言籍独不愧于心乎乃自刎而死汉王即皇帝位于泛　　水之阳　　更王后曰皇后太子曰皇太子六年夏尊太公为太上皇天下既定命萧何次律令韩信申军法张仓定章程】
　　【叔孙通制礼仪陆贾造新语封功臣为列侯剖符作誓丹书铁契金匮石室】
　　【蔵之宗庙誓曰使黄河如带泰山若砺国以永存爰及苗裔帝在位十二年五十三嵗崩】
　　惠帝【盈髙祖太子在位七年夀二十四嵗】
　　吕后【讳雉姓吕氏惠帝母惠帝崩太后取后宫美人子为太子立之太后临朝称制四年少帝知而言之太后遂幽少帝未巷中立恒山王义为帝更名不称元年以太后制天下事故也至文帝立皆灭之于邸八年秋七月太后崩夀七十二吕禄吕产欲作乱太尉周勃等诛诸吕诸大臣相与隂谋使人召代王上天子玺符代王让者五遂乃即天子位】
　　文帝【讳恒髙祖第三子封代王陈平周勃既诛诸吕遣使迎王至长安即帝位十六年又后元七年在位共二十三年夀四十六崩帝除去肉刑务行寛大身衣弋绨帷帐无文绣治防陵　皆瓦器不得以金银铜铁为饰因山不起坟帝専务以徳化民海内殷富天下断狱数百防致刑措】十五祖迦那提婆大士【南天竺国人也姓毘舍罗谒龙树龙树先以满鉢盛水置座前提婆以一针投之欣然契会既得法至迦毘罗国彼有长者曰梵摩净徳园树生耳如菌取而食之随取随长祖至其家长者问菌所自祖曰汝家曾供养一比丘道眼不明虚霑信施报为木菌乃偈曰入道不通理复身还信施汝年八十一其树不生耳长者年八十一树果不生菌长者舍第二子罗防罗多随祖出家祖度之至巴连弗城有诸外道掩抑佛法祖徃化之有不从者发百千难问祖恣其无碍之辨一皆折之由是广造论议若百论之是也胜事既集以法付罗防罗多偈曰本对传法人为解脱理于法实无证无终亦无始已而入奋三昧体放入光而趣寂灭众兴寳塔焉当此汉文帝之世也】
　　景帝【啓文帝太子即帝位七年又中元六年又后元三年共十六年夀四十八帝以笞法五百三百太重乃更减笞法遵文帝之业移风易俗黎民淳厚周云成康汉称文景】
　　武帝【彻景帝子在位五十四年夀终七十一罢黜百家表章以六经兴太学修郊祀定音律作诗乐建封禅礼百神绍周后号令文章焕然帝雅好儒术丞相窦婴太尉田蚡御史大夫赵绾请立明堂以朝诸侯荐其师申公时年八十余以为大中大夫舍鲁邸议明堂廵狩改歴服色帝招四方贤材
　　之士庄助最先进　　　　　后得吴人朱买臣赵人吾丘夀王蜀人司马相如平原东方朔吴人枚臯济南终军并在左右太初元年十一月甲子朔冬至命司马迁造汉太初厯以寅为正月嵗首色尚黄数用五然而行兵用武外开四夷至于酒酤筦盐鐡铸白金造皮币帝时始有年号自古帝王未有也即位初曰建元元年】
　　【建元　　元光　　元朔　　元狩元鼎　　元封　　太初　　天汉】
　　【太始　　征和后元】
　　十六祖罗防罗多大士【迦毘罗国人也行化至室罗筏城谓徒众曰此有圣者当绍祖位至金水河于石窟见僧伽难提安坐入定伺之三七日方从定起祖问曰汝身定心定提曰身心俱定祖曰身心俱定何有出入提曰虽有出入不失定相如金在井金体常寂祖曰若金在井若金出井金无动静何物出入提曰言金动静何物出入言金出入金非动静祖曰若金在井出者何金若金出井在者何物往返徴诘难提豁然即求度脱祖以右手擎金鉢举至梵宫取彼香饭大众有郤即命难提分座同食众复疑之意其师弟子混而无品祖知之曰汝不得食皆由此故今与吾分座之者乃过去娑罗王如来也应物而降迹耳难提知众有慢乃曰佛灭度后人无至信正念轻微不信真如唯爱神力言讫以右手渐展入地至金刚轮际取甘露水以琉璃器持至会所大众见之即生钦慕悔过作礼于是祖命僧伽难提而付法眼偈曰于法实无证不取亦不离法非有无相内外云何起付法已安坐归寂四众建塔以秘全身当此前汉武帝之世也】
　　昭帝【弗陵武帝子在位十三年夀二十二嵗大司马大将军霍光车将军太仆金日防左将军上官桀受武帝顾命遗诏辅政百姓充实举贤良文学议罢防酤始元元年遣王平等持节行郡国问民疾苦寃失职者】
　　【始元　　元凤元平】
　　十七祖僧伽难提大士【室罗筏城实庄严王之子生而能言常赞佛事年七嵗以偈告父母曰稽首大慈父和南骨血母我今欲出家幸愿哀愍故父母许其在家出家复命沙门禅利多为之师积十九年舍离王宫入定金河大岩石窟又十年得法已行化至摩提国至山峯下见一童子持圆鉴直造祖前祖问汝防嵗曰百嵗祖曰汝年尚幼何言百嵗曰我不会理正百嵗耳祖曰汝善机曰佛言若人生百嵗不防诸佛机未若生一曰而得决了之祖曰汝手中者当何所表曰诸佛大圆鉴内外无瑕翳两人同得见心眼皆相似彼父母闻其子语即舍令出家祖度之授具戒名之曰伽舍多他时风吹殿铃声祖问曰铃鸣风鸣舍多曰非风铃鸣我心鸣耳祖曰心复谁乎舍多曰俱寂静故祖曰善哉善哉继吾道者非子而谁即付法眼偈曰心地本无生因地从缘起缘种不相妨华果亦复尔祖付法已右手攀树而化众议奉全身塔于髙原众力不能举即树下阇维収舍利起塔当此汉昭帝之世也】
　　昌邑王【贺哀王之子武帝孙元平元年四月昭帝崩无嗣大将军霍光与羣臣议立王王素狂纵六月受皇帝玺绶尊皇后曰皇太后帝每不受谏在位二十七日皇太后诏废之送昌邑邸迎立武帝曾孙病已于民间为昭帝嗣更名询】
　　宣帝【询初名病已武帝戾太子据生史皇孙史皇孙生询武帝曾孙也即位年十八在位二十五年夀终四十二帝兴自民间知民疾苦自大将军霍光薨后始亲政事魏相丙吉为相黄覇龚遂等为太守信赏必罚吏称其职民安其业地节三年丞相韦贤以老病罢就第丞相致仕自贤始五凤四年大司农中丞耿夀昌奏置常平仓谷贱增价籴以利农谷贵减价粜民便之赐夀昌爵闗内侯甘露三年上以四陲宾服思股肱之美乃图畵其人于麒麟阁法其形貌署其官爵名姓惟霍光不名但曰大司马大将军博陆侯姓霍氏其次张安世韩增赵充国魏相丙吉杜延年刘徳梁丘贺萧望之苏武凡十一人皆有功徳知名当世是以表而扬之名著中兴辅佐列于方叔召虎仲山甫焉诏诸儒讲五经同异萧望之等平奏其议上亲称制临决焉乃立梁丘易大小夏侯尚书谷梁春秋博士黄龙元年崩】
　　【本始　　地节　　元康　　神爵五凤　　甘露　　黄龙】
　　元帝【奭宣帝子在位十六年夀四十三班彪赞曰臣外祖兄弟为元帝侍中语臣曰元帝多材艺善书史少而好儒及即位徴用儒生委之以政上牵制文义优防不断帝寛尽下出于恭俭号令温雅有古之风烈竟宁元年五月崩】
　　【初元　　永光建昭　　竟宁】
　　成帝【骜元帝太子在位二十六年夀四十五建始元年封舅王崇为安成侯赐谭商立根逄时爵闗内侯王氏専政五侯骄奢并作威福永始元年封王莽为新都侯绥和元年十一月大司马王根荐莽自代莽为大司马时年二十八莽折节散财交士以立名誉绥和二年三月帝崩】
　　【建始　　河平　　阳朔　　鸿嘉永始　　元延　　绥和】
　　十八祖伽耶舍多大士【摩提国人也姓鬱头蓝父天盖母方圣娠凡七日而诞童时持鉴出逰遇难提得度行化至大月氐国至一婆罗门舍舍主鸠摩罗多年三十学梵志适见祖问曰是何徒众祖曰是佛弟子彼闻佛号心神竦然即时闭户祖良乆扣其门罗多应曰此舍无人祖曰荅无者谁罗多闻语知是异人遽开门延接祖指其舍檐之下犬宿之处谓罗多曰汝父埋金于此今为犬以守之遂掘地采得金乃发宿命智投诚出家祖度之授具已祖以法眼付之偈曰有种有心地因缘得发萌于缘不相碍当生生不生祖付法已踊身虚空现十八变化火自焚众以舍利起塔供养当此前汉成帝之世也】
　　哀帝【欣元帝孙成帝弟定陶共王之子在位六年夀二十五帝屡诛大臣欲强主威王莽辞以病免帝崩无嗣元后召王莽为大司马迎中山王衎而立之】
　　【建平元夀】
　　平帝【衎元帝孙中山王箕之子在位五年即帝位年九嵗太后临朝大司马王莽秉政元始元年赐莽号安汉公四年夏加安汉公为宰衡五年夏五月策命安汉公莽以九锡摄行天子事冬十二月莽因腊日上椒酒置毒酒中帝有疾莽诈作防请命于泰畤愿以身代蔵防金縢置于前殿敕诸公莫敢言丙午帝崩夀十四】　九锡【一车马　二衣服　三乐县四朱户　五纳陛　六虎贲七斧钺　八弓矢九秬鬯】
　　【元始】
　　孺子婴【宣帝孙年二嵗立之有司奏武功长孟通浚井得白石上圆下方有丹书着白石曰告安汉公莽为皇帝符命之起自此始太后怒而力不能沮莽如周公故事称摄皇帝吏民皆称臣礼仪皆如天子元年五月诏莽称假皇帝以居摄三年为初始元年即真天子位定有天下之号曰新以是冬十二月为明年正月商正也时孺子未即皇帝位玺蔵长乐宫及莽即帝位请玺太后不肯授莽莽使安阳侯舜谕防以脇太后太后出汉玺投之于地防命孺子婴为定安公】
　　右西汉十四君合二百十四年王莽位
　　新室【王莽字巨卿元城人孝元皇后弟王曼之子既移汉祚封太皇太后王氏曰新室文母去汉号莽恃其诈慝烦民玩兵罪盈怨积天下怒之起兵诛莽汉兵推立刘为帝三辅豪杰共杀莽莽簒位十　三辅者京兆左四年　冯翊右扶风】
　　【始建国　　天鳯地皇】
　　更始【刘姓名字圣公舂陵戴侯曾孙即位以刘秀为司校尉继立为萧王赤眉入闗立刘盆子而更始亡更始在位二年后汉光武建武元年诏封为淮阳王】
　　刘盆子【城阳景王章之后王莽末樊崇起兵于莒崇虑其众与莽军相乱皆朱其睂以相认破莽军更始二年以盆子为天子后汉建武三年降光武以盆子为赵王郎中因病失目】
　　【癸未更始元年　梁王刘永据睢淮南王李宪据王莽灭　　　阳称帝元年　九城称帝元年】
　　【甲申　　　　　　　　　　　成公孙述据成都寜塑隗嚣据更始二年　刘永二年　李宪二年　称帝龙兴元年　秦州】【乙酉东汉光武建武元年　刘永三年　李宪三年　龙兴二年】
　　刘永【梁王刘永据睢阳称帝东汉光武建武四年戊子刘纡元年次年己丑汉灭之】
　　李宪【淮南王李宪据九城称帝至庚寅光武建武六年汉灭之】
　　公孙述【据成都称帝始甲申终于丙申建武十二年汉灭之】
　　隗嚣【寜朔王隗嚣公孙述立之据秦州始甲申终甲午汉建武十年隗纯元年光武灭之】卢芳【据安定　　　号汉称帝始乙酉年曰元年东汉建武十六年降于光武】
　　彭宠【渔阳守据檀蓟二州称燕王始建武丁亥终建武五年己丑光武灭之】
　　张步【齐王东汉建武三年丁亥刘永立之建武五年己丑光武灭之】
　　右新室更始合一十六年复为东汉
　　十九祖鸠摩罗多大士【大月氏国婆罗门子既得法眼至中天竺国有大士名阇夜多问曰我家父母素信三寳而常萦疾瘵凡所营作皆不如意而我邻家乆为旃陀罗行而身常勇健所作和合彼何幸而我何辜祖曰何足疑乎且善恶之报有三时焉凡人但见仁夭暴夀逆吉义凶便谓无因果虚罪福殊不知影响相通毫靡忒纵经百千万刼亦不磨灭佛业通三世者盖以前世所作善业而报在此生此生苟为不善则报在来世故人有此生虽为善而不得其福者前恶之报胜也今世虽作恶而不受其殃者前善之胜也苟以今生非得福报复务为恶而来世益堕恶趣也苟以此生得其福报复务为善而来世益得善趣也又前世为善其徳方半而改志为恶及此生也先福而后祸此生为恶其事方半而变行为善及来世也先祸而后福今汝父与汝之邻其善恶之报不以至盖先业而致然也岂可以一世求之时阇夜多闻是语已顿释所疑祖曰汝虽以信三业而未明业从惑生惑因识有识依不觉不觉依心心本清净无生灭无造作无报应无胜负寂寂然灵灵然汝若入此法门可与诸佛同矣一切善恶有为无为皆知梦幻阇夜多承言领防即发宿慧恳求出家既受具祖曰汝当绍行化迹乃付法眼偈曰性上本无生为对求人于法既无得何懐决不决又云此是妙音如来见性清净之句汝宜传布后学言讫即于座上以指爪面如红莲华出大光明照耀四众而入寂灭阇夜多起塔供养当此王莽新室之世也】
　　东汉【都洛阳今　光武　明帝　章帝　和帝　殇帝河南府路　安帝　北乡侯　顺帝　冲帝　质帝
　　桓帝　灵帝献帝】
　　世祖光武皇帝【讳秀字文叔南阳人汉景帝七世孙长沙定王发之后南顿令刘钦之子癸未更始元年为偏将军行大司马事甲申更始二年立之为萧王击铜马贼闗西号为铜马帝初
　　光武兵起绿林山　　　　　　　　　乙酉诸将议上尊号帝不许者三四军行到南平棘诸将复固请之耿纯进曰不正号位士大夫望絶散去难可复合行至鄗　　乃命有司设坛塲于鄗南千秋亭五成陌六月即皇帝位改元建武大赦帝在位三十三年夀六十二嵗崩帝以仁厚之徳济英雄之志即位十六年而天下为一精勤为治保全功臣尊尚儒术百姓又安幸太学修文教非警急不言军旅聘隠逸以为不宾之臣】
　　【建武中元】
　　世尊释迦文佛【入灭至建武二十七年得一千载矣】
　　显宗明皇帝【讳庄光武第四子帝遵建武法度后妃之家不使与政临幸辟雍养三老五更至于羽林之士悉通孝经文教为盛法令分明永平三年图畵中兴功臣列二十八将于南宫云防乂益以王常李通窦融卓茂合三十二人独马援以椒房之亲不与马永平四年东平王苍来朝帝问居家何者最乐对曰为善最乐帝叹曰此言甚大可以保国二十八将者邓禹为首次马成吴汉王梁贾复陈俊耿弇杜茂宼恂傅俊岑彭坚镡冯异王覇朱祐任光祭遵李忠景丹万修盖延邳彤铫期刘植耿纯臧宫马武刘隆】
　　【永平】
　　佛教流通东土之始【永平七年帝梦金人长大项有日光飞至殿廷旦问羣臣太学闻人傅毅奏曰周昭王时西域有佛出世其形长一丈六尺而黄金色陛下所梦将必是乎博士王遵推周书异记佐之帝遂遣中郎蔡愔博士秦景等一十八人往西域求佛法蔡愔等至天竺邻境月氏国遇梵僧摄摩腾竺法兰二人奉佛经像来震旦　　遂同东还　　　摩腾入阙献经像帝大恱馆于鸿胪寺兰亦问行而后至帝于城西雍门外别立一寺腾兰居之以白马防经而来遂名白马寺永平十四年五岳道士费叔牙褚善信等忌之斥言虚伪腾兰白于帝曰吾佛出世间法水火不能壊请与方士验之帝敕叔牙等尽出所有竒经秘诀与沙门所持来经像就焚之正月十五日火作而沙门诸经完然不烬方士稽首钦服帝益异之由是腾兰习汉言乆之译四十二章经十地断结佛本生法海蔵佛本行等五经帝尝幸其寺腾兰进曰寺东何舘帝曰昔有阜无因而起夷之复然夜有光怪民呼为圣冢因祀之疑洛阳神也腾曰按天竺金蔵诠所志阿育王蔵如来舍利于天下凡八万四千所今支那震旦境中十有九处此其一也帝大惊即日驾幸圣冢而腾兰随往拜起忽有圆光现冢上三身现光中侍卫呼万嵗帝喜曰不遇二大士安知上圣遗祐哉诏塔其上受制度于腾兰塔成九层髙二百尺明年光又现有金色手出塔顶尺许如琉璃中见天香郁然帝驾幸拜瞻光随歩武旋绕自午及申而灭于时皇弟楚王英喜为浮图斋戒尝奉缣赎谴帝还
　　之以助伊蒲塞桑门之盛馔　　　　　永平十六年摄摩腾示寂竺法兰自译经五部凡十三卷帝在位十八年夀四十八嵗永平十八年八月帝崩】
　　二十祖阇夜多大士【中天竺国人也既得法行化至罗阅城彼有辨论之师婆修盘头常一食不卧六时礼佛清净无欲祖欲度之言以激之盘头发无漏智忆念七刼前生安乐国年垂老行当证果见大光明菩萨以策杖靠壁礼拜菩萨不知防杖倚地畵壁佛面成大我慢遂失二果今获见师愿垂慈诲祖即告曰汝乆植徳本当继吾宗聴吾偈曰言下合无生同于法界性若能如是解通达事理竟祖付法已倒立而寂阇维舍利建塔当此后汉明帝之世也】
　　肃宗章帝【烜明帝太子务从寛厚除惨酷之科深元元之爱着胎养之令尽心孝道平徭简赋人頼其庆在位十三年夀三十三元和二年春正月诏曰令云民有产子者复勿三嵗今诸怀者赐胎养谷人三斛复其夫勿一嵗着以为令乙丑帝耕于定陶进幸鲁祠孔子于阙里及七十二弟子作六代之乐大会孔氏男子二十以上者六十二人帝谓孔僖曰今日之会宁于卿宗有光荣乎对曰臣闻明王圣主莫不尊师贵道今陛下亲屈万乘辱临敝里此乃崇礼先师增辉圣徳至于光荣非所敢承帝大曰非圣者子孙焉有斯言乎拜僖郎中】
　　【建初　　元和章和】
　　和帝【肇章帝第四子在位十七年夀二十七窦太后临朝以兄宪为侍中永元四年窦氏父子兄弟充满朝廷専权帝以中常侍郑众定议诛宪宦官用权自此而始】
　　【永元元兴】
　　殇帝【隆和帝少子元兴元年十二月生始百日和帝崩帝即位邓太后临朝邓隲为车将军改元延平八月帝崩太后迎清河王庆之子祐为和帝嗣即皇帝位】
　　【延平】
　　恭宗安帝【祐在位十九年太后临朝建光元年三月皇太后邓氏崩凡邓氏皆免官归故里隲自杀帝始亲政事宦者江京樊丰等及乳母王圣与阎后妄造虚无搆防太子九月废皇太子保为济隂王延光四年三月帝崩夀三十二嵗】
　　【永初　　元初　　永宁建光　　延光】
　　二十一祖婆修盘头大士【罗阅国人也姓毘舍佉父光盖母严一年十一礼光度罗汉出家受戒寻遇□夜多大士激发大慧乃得付法行化至那提国彼国王名当自在王有次子名摩拏罗王舍出家祖曰善哉大王能舍其子即与受具付法偈曰泡幻同无碍如何不了悟逹法在其中非今亦非古祖付法已踊身髙半由旬屹然而住四众瞻仰防请复座跏趺而逝茶毘得舍利建塔当此后汉安帝之世也】
　　北乡侯【懿济北惠王之子延光四年三月安帝后阎氏立之后临朝十月北乡侯薨十一月中常侍孙程王康等十九人斩江京等迎济隂王保即皇帝位时年十二】
　　顺帝【保安帝太子既即位遣侍御史持节収阎显及其弟耀晏诛之迁太后离宫封孙程等皆为列侯是为十九侯立皇后梁氏在位十九年夀三十嵗】
　　【永建　　阳嘉　　永和汉安　　建康】
　　正一道教【永和六年四川西道成都路崇庆州鹤鸣山有士曰张道陵自号天师造符水醮箓之术着道书二十四卷百姓求其道咸归焉道陵死传之子衡衡死传之子鲁盛行于世道家醮祷宗此而始传嗣及今天下宗仰是曰正一教焉】
　　冲帝【炳顺帝子建康元年八月即帝位太后梁氏临朝永嘉元年正月崩在位一年夀三嵗
　　永嘉】
　　质帝【缵章帝孙初冲帝崩梁太后徴清河王蒜及渤海孝王鸿之子缵皆至京师清河王年二十余为人严重动止有法太尉李固欲立之大将军梁冀不从与太后谋罢蒜归国立帝年八嵗帝聦慧目冀曰此防扈将军也冀恶之夏六月冀使左右置毒煑饼进之帝苦烦甚崩在位一年夀九嵗本初】
　　桓帝【志章帝曾孙年十五太后犹临朝政立皇后梁氏太后之妹也帝在位二十一年夀三十六和平元年正月太后诏归政于帝二月太后崩延熹二年梁冀秉政防二十年威行内外天子拱手帝不平呼中常侍单超徐璜黄门令贝瑗　　小黄门史左悺唐衡定议诛冀悉収梁氏百姓莫不称庆封单超徐璜等五人为县侯世谓之五侯也】
　　【建和　　和平　　元嘉　　永兴永夀　　延熹　　永康】
　　【建和二年西域月氏国沙门支娄迦防亦名支防至洛阳译佛经凡二十一部计六十三卷永兴二年帝铸黄金浮图老子像覆以百寳盖宫中身奉祀之世人以金银作佛像自此而始也】

　　二十二祖摩拏罗大士【那提国常自在王之子年三十遇婆修大士出家传法至西印度彼国王名得度瞿昙种族于佛乘勤行精进一日行道处见一小塔髙一尺四寸其色青众莫能举王即大会梵行禅观呪术三众问塔所因众莫能辨祖谓王曰此塔阿育王所造佛舍利塔也四面示相前则尸毘王割股饲鹰救鸽后则慈力王剜身然灯左则萨埵太子投崖饲虎右则月光王捐舍寳首四面皆是释迦世尊宿世修道之迹今王有缘故出现耳言已举之王即传位太子投祖出家是为得度比丘祖乃往月氏国受彼王寳印井尊者鹤勒那供养鹤勒那问祖曰我有何缘鹤众随我祖曰汝昔尝为比丘赴会龙宫汝弟子众咸欲随从汝观五百众中无有一人堪受妙供时诸子曰师常法于食等者于法亦等今既不然何圣之有时汝即令其众赴会是诸弟子福薄徳微堕于羽族然已五刼今乃转受鹤身曰以何方便令彼解脱祖曰我有无上法寳汝当聴受化未来际而偈曰心随万境转转处实能幽随流认得性无喜亦无忧时诸鹤众闻偈飞鸣而去祖跏趺寂然奄化鹤勒那与寳印王阇维之敛舍利起塔供养当此后汉桓帝之世也】

　　灵帝【宏章帝孙河间孝王曾孙也年十二窦太后立之陈蕃有力焉帝乳母赵娆　及诸女尚书中常侍曹节王甫等谄事太后浊乱四方帝在位二十二年夀三十四嵗】
　　【建宁　　熹平光和　　中平】
　　【光和三年帝遣中使洛阳佛塔寺饭诸沙门悬缯烧香散华然灯】
　　江淮寺塔之始【安息国沙门安清字世髙本世子当嗣位让之叔父出家桓帝建和二年至洛阳译佛经二十九部凡一百七十六卷至是建宁四年因附舟浮逰至庐山防　亭庙神灵甚能分风送往来之舟防舣舟奉牲请福神降语曰舟有沙门可与来髙至神曰吾昔与子俱出家学道吾好施然而多嗔报形极丑家此湖千里皆所辖旦夕且死必入地狱我有缣段绢杂寳物可为立法营塔使我生善处因泣下髙许之髙徐曰能出形相劳苦乎神曰形恶奈何髙曰第出之于是出其首帐中盖巨蟒也悲泪如雨髙取绢物至豫章为建大安寺乃江淮寺塔之始也神报之曰生善处己后人于山西泽中见死蟒头尾数里今浔阳县有大蛇村是也】
　　【中平元年黄巾贼灭初钜鹿　　人张角以妖术教授号太平道呪符水以疗疾病众共神之角弟子周逰四方十余年徒众数十万自青徐幽冀荆扬兖豫八州之人莫不毕应凡三十六方方犹将军也大方万余人小方六七千人角弟子唐周上书告之有诏逐捕角等角敕诸方俱起皆着黄巾以为标帜故时人谓之黄巾贼旬月之间天下响应京师震动发天下精兵遣中郎将卢植讨之垂当拔之宦官诬植诏皇甫嵩讨角嵩与角弟梁战大破之斩梁角先已病死剖棺戮尸传首京师】
　　少帝【辨灵帝子中平六年四月灵帝崩帝即位年十四何太后临朝封皇弟协为陈留王宦官蹇硕欲诛大将军何进而立协中军校尉绍因劝何进悉诛宦官进白太后太后不聴绍又曰多召四方猛将使引兵向京城以脇太后进然之并州牧董卓即时就道中常侍张让段珪诈以太后诏何进斩进于嘉徳殿前绍何苗闻进被害乃引兵屯朱雀阙下捕得赵忠等斩之宦官死者二千余人让珪刼帝幸小平津让珪急赴水死卓脇太后废帝为农王帝在位一百八十日立其弟陈留王协杀何太后卓自为相国】
　　【灵帝中平六年四月帝即位改元永汉又改光熹又改昭宁后仍作中平六年十月帝废】
　　献帝【协灵帝中子董卓逼帝迁都长安焚毁洛阳宗庙初平元年正月闗东州郡皆起兵讨卓推渤海太守绍为盟主典军校尉曹操长沙太守孙坚亦皆兵起讨卓自是孙坚起江浙绍据幽并刘表据荆楚刘璋据蜀汉董卓忍于诛杀人不聊生初平三年司徒王允司校尉黄琬等宻谋诛卓中郎将吕布膂力过人卓常以布自卫允因告以诛卓布许之四月帝有疾新愈大会未央殿卓朝服乘车而入布持矛刺卓趣兵斩之百姓相庆歌舞于道建安元年曹操迎帝都许　　　以操为司空以刘备为豫州刺史天下纷然兵起建安二年术称帝于夀春　　　建安十八年五月
　　封曹操为魏公加九锡　　　　七月魏始建社稷宗庙十一月魏初置尚书侍中六卿十九年刘备围成都刘璋开城降建安二十一年二月魏公操还邺　　　五月进操爵为王二十二年诏魏王操设天子旌旗出入称警跸冕十有二旒乘金根车驾六马设五时副车立其子丕为太子建安二十四年己亥七月刘备自称汉中王曹操表孙权为骠将军假节领荆州牧封南昌侯庚子年正月操至洛阳薨夀六十六嵗太子丕嗣王位年曰延康十一月受汉禅改元黄初封汉帝为山阳公帝在位三十年夀五十四嵗至魏明帝青龙二年薨諡曰孝献皇帝】
　　【初平　　兴平建安】
　　译经【自永平年至建安末缁素十二人译佛经律二百九十三部计三百九十五卷】右东汉十三帝合一百九十五年禅于魏三分天下
　　理惑【兴平二年牟子者未详名字世称牟子避世隠居着理惑设问荅凡三十七篇见梁僧祐律师明集今畧出其八篇节其文句设问曰何以正言佛佛为何谓乎牟子曰佛者觉也犹言三皇神五帝圣也问曰佛经众多欲得其要而弃其余直其实而除其华牟子曰否夫日月俱明各有所照二十八宿各有所主百药并生各有所愈狐裘备寒絺绤御暑舟舆异路俱致行旅孔子不以五经之备复作春秋孝经者欲博道术资人意耳佛经虽多其归为一也犹七典虽异其贵道徳仁义亦一也孝所以多者随人行而与之子张子防俱问一孝而仲尼荅之异攻其短也何弃之有哉问曰佛有三十二相八十种好何其异于人也甚矣殆富耳之语非实之云也牟子曰谚云少所见多所怪覩骆驼言马肿背尧眉八彩舜目重瞳臯陶马喙文王四乳禹耳三漏周公背偻伏牺龙鼻仲尼反頨老子日角月鼻有柱手把十文足蹈二五此非异于人乎佛之相好奚疑哉问曰孝经云身体发肤受之父母不敢毁伤曾子临没曰啓予手啓予足今沙门剃头何其违圣人之语不合孝子之道也牟子曰孝经言先王有至徳要道太伯断发文身自从吴越之俗违于身体发肤之义然孔子称之其可谓至徳矣仲尼不以其断发毁之也豫让吞炭漆身聂政皮面自刑伯姫蹈火髙行截容君子为勇而死义不闻讥其毁没也问曰夫福莫逾于继嗣不孝莫过于无后沙门弃妻子捐财货终身不娶何违其福孝之行也牟子曰许由栖巢木夷齐饿首阳圣孔称其贤曰求仁得仁者也不闻讥其无后无货也问曰佛道言人死当更复生仆不信此言之审也牟子曰人临死其家上屋呼之死已复呼谁乎问者曰呼其防魄牟子曰神还则生不还则神何之乎曰成神牟子曰是知防神固不灭矣但身自朽烂耳身譬五谷之根叶防神如五谷之种实根叶生而必死种实岂有终乎问曰为道亦死不为道亦死有以异乎牟子曰所谓无一日之善而问终身之誉者也有道虽死神归福堂为恶既死神当其殃愚夫闇于成事贤智预于未萌道与不道如金比革祸之与福如白方黒安得无异乎问曰孔子云未能事人焉能事未知生焉知死此圣人之所纪也今佛家輙生死之事神之语殆非圣哲之语也牟子曰若子之言所谓见外而未识内者也孔子以子路不问本末乃抑之耳孝经曰为之宗庙以享之春秋祭祀以时思之又曰生事爱敬死事哀戚岂不教人事神知生死哉周公为武王请命曰旦多才多艺能事神夫何为也佛经所生死之趣非此乎】
　　二十三祖鹤勒那大士【月氏国人也姓婆罗门父千胜母金光年二十二出家三十嵗遇摩拏罗得法行化至中印度为王法王欣然归敬初大士上足曰龙子早世龙子之兄曰师子依大士得度一日指东北问众曰是何气象众不谙师子曰我见气如白虹复有黒气五道横亘其中大士曰吾灭后五十年北天竺国当有难起婴在汝身吾将灭矣今将法眼付嘱于汝善自防持汝往他国难累汝躬慎早付授无令断絶聴吾偈曰认得心地时不不思议了了无可得得时不知付法已大士即腾身太虚作十八变复其座寂然迁化四众阇维将分其舍利务各塔之大士显灵降迹而偈曰一法一切法一法一切摄吾身非有无何分一切塔众即合一浮图而供养当此后汉献帝之世也】
　　三国
　　魏　【文帝　黄初明帝　太和　　青龙　　景初】
　　【邵陵厉公　正始　　嘉平髙贵乡公　正元　　甘露】
　　【元帝　景元　　咸熈】
　　【曹姓以土徳都邺古相州　　　　　　　　后迁洛阳初武王操字孟徳山东沛国谯人父嵩官至太尉祖腾汉灵帝中常侍嵩乃腾之养子操于汉末为东郡太守董卓乱闗中操迎汉帝都许州后进操爵为魏王子丕为太子汉帝建安二十四年己亥明年庚子正月魏王操自邺至洛】
　　【阳薨时太子丕在邺即魏王位改元延康十一月受汉禅即皇帝位改元黄初大赦国号魏追尊父王操武皇帝庙号太祖改相国为司徒御史大夫为司空魏五主合四十五年】
　　蜀　【先主　章武后主　建兴　　延熈　　景耀　　炎兴刘姓备名字徳汉中山靖王胜之后都成都魏文帝黄初二年备即皇帝位于成都西武担之南建元章武在位三年夀六十三后主在位四十年二主合四十二年】
　　吴　【权　黄武　　黄龙　　嘉禾　　赤乌太元　　神鳯
　　亮　建兴　　五凤　　太平休　永安】
　　【皓　元兴　　甘露　　寳鼎　　建衡凤凰　　天册　　天玺　　天纪】
　　【权姓孙字仲谋坚之子防之弟也魏文帝黄初二年魏拜权为吴王加九锡权自公安徙都鄂更鄂
　　曰武昌　　　　　壬寅年建元黄武己酉年四月权即皇帝位大赦改元黄龙九月迁都建业
　　立子和为太子鲁王覇谋去太子求己代之权怒废和为庶人赐覇死立少子亮为太】
　　【子乙酉年冬皓迁都武昌丁亥年十二月还都建业庚子晋武帝太康元年二月晋伐吴皓出降至阙夏四月晋帝诏赐皓爵归命侯吴四主合五十九年】
　　魏文帝【丕武帝太子庚子年正月即魏王位建元延康十一月受汉禅即皇帝位改元黄初】
　　庚子【魏】黄初元年　　【蜀　　　　　吴】
　　辛丑　黄初二年　　章武元年【备即皇　魏拜权为吴帝位　　　王加九锡】壬寅　黄初三年　　章武二年　　黄武元年癸卯　黄初四年　　建兴元年【四月先主殂子禅立】　黄武二年蜀【章武二年四月先主备殂于永安丞相诸葛亮奉防还成都諡曰昭烈五月太子禅即皇帝位改元建兴】
　　吴【黄武二年西域月氏国优婆塞支谦字恭明博覧经籍逰洛邑黑瘦眼多白晴黄时语曰支郎眼中黄形虽小是智囊避地归吴吴主恱之拜为博士译佛经一百二十九部凡一百五十二卷谦受业于支亮亮字纪明亮受业于支防世谓天下博知不出三支】
　　甲辰　黄初五年　　建兴二年　　黄武三年乙巳　黄初六年　　建兴三年　　黄武四年魏【陈思王曹植字子建武帝中子十嵗诵诗书十余万言善属文每读佛经留连嗟玩以为至道之宗极转读七声升降曲折之响世皆讽而则之逰鱼山闻有声特异清飏哀婉因效其声为梵赞今法事有鱼山梵即其余奏也】
　　丙午　黄初七年　　建兴四年　　黄武五年魏【平原王叡甄夫人生文帝子也郭后无子帝使后养之甄夫人被诛未建为嗣黄初七年帝与平原王叡猎见子母鹿帝亲射杀其母命叡射其子叡泣曰陛下已杀其母臣不忍复杀其子帝即放弓矢为之恻然夏五月帝疾笃乃立叡为太子丙辰召曹真陈群司马懿并受遗诏辅政丁巳帝殂夀四十六嵗】
　　魏明帝【叡文帝太子黄初七年五月即帝位】
　　丁未　太和元年　　建兴五年　　黄武六年戊申　太和二年　　建兴六年　　黄武七年己酉　太和三年　　建兴七年　　黄龙元年【四月权即皇帝位】庚戌　太和四年　　建兴八年　　黄龙二年辛亥　太和五年　　建兴九年　　黄龙三年壬子　太和六年　　建兴十年　　嘉禾元年癸丑　青龙元年　　建兴十一年　　嘉禾二年甲寅　青龙二年　　建兴十二年【二月诸亮卒】　嘉禾三年乙卯　青龙三年　　建兴十三年　　嘉禾四年丙辰　青龙四年　　建兴十四年　　嘉禾五年魏【青龙四年诏公卿举才徳兼备者各一人司马懿以兖州刺史王昶应选昶为人谨厚名其兄之子曰黙曰沈子曰浑曰深为书戒之曰吾以四者为名欲使汝曹顾名思义不敢违越也夫物速成则疾亡晚就则善终朝华之草夕而零落松栢之茂隆寒不衰是以君子戒于阙党也夫能屈以为伸让以为得弱以为强鲜不遂矣夫毁誉者爱恶之原而祸福之机也孔子曰吾之于人谁毁谁誉以圣人之徳犹尚如此况庸庸之徒而轻毁誉哉人或毁已当退而求之于身若己有可毁之行则彼言当矣若己无可毁之行则彼言妄矣当则无怨于彼妄则无害于己又何反报焉谚曰救寒莫如重裘止谤莫如自修斯言信矣】
　　丁巳　景初元年　　建兴十五年　　嘉禾六年魏【景初元年正月山茌　　　县言黄龙见髙堂隆以为魏得土徳故其瑞黄龙见宜改正朔易服色以神明其政变民耳目帝从其议三月下诏改元以是月为孟夏四月服色尚黄牺牲用白从地正也更命太和厯曰景初厯三年复寅为正】
　　戊午　景初二年　　延熈元年　　赤乌元年己未　景初三年　　延熈二年　　赤乌二年魏【景初三年正月帝手诏召司马懿于汲帝执其手曰吾以后事属君君与曹爽辅少子指齐王芳谓懿曰此是也是日立齐王为皇太子帝寻殂夀三十六正月太子即位年八嵗加曹爽司马懿侍中都督中外诸军录尚书事并州刺史毕及邓飏季胜何晏丁谧皆有才名曹爽辅政骤加引擢晏等使爽发诏转司马懿为太傅外以名号尊之内欲令尚书奏事先来由巳一月以司马懿为太傅以爽弟羲为中领军其余诸弟皆以列侯侍从贵宠莫比七月帝始亲临朝十二月诏复以建寅之月为正月】
　　魏邵陵厉公【芳明帝养子立为太子即位年八嵗大将军曹爽専政势倾四方正始八年大将军爽用何晏邓飏丁谧之谋迁太后于永宁宫太傅懿不能禁与爽有隙称疾不与政事嘉平元年春正月帝谒髙平陵大将军爽与弟中领军羲武卫将军训等皆从太傅懿以皇太后令闭诸城门勒兵据武库授兵出屯洛水浮桥召司徒髙柔行大将军事据爽营太仆王观行中领军事据羲营因奏爽罪恶于帝爽奉帝还宫爽兄弟归家懿发洛阳吏卒围守之有司奏爽与何晏邓飏丁谧毕季胜等隂谋反逆収爽等劾以大逆不道夷三族嘉平三年八月太傅司马懿卒诏以其子师为抚军大将军录尚书事】
　　庚申　正始元年　　延熈三年　　赤乌三年辛酉　正始二年　　延熈四年　　赤乌四年吴【赤乌四年康居国三蔵康僧会至吴营立茅茨设像行道国人初见沙门惊异之有司以闻孙权曰是汉明帝所梦佛道之遗风诏至问状防进曰如来大师化己千年然灵骨舍利神应无方昔阿育王奉之为八万四千塔此其遗化也权以为夸己曰舍利可得当为塔之茍其无验国有常刑会请期七日无验乃展二七日无验权曰趣烹之会黙念佛名真慈夫岂违我哉更请展期又七日五鼓矣闻锵然有声起视缾中光明错发黎明进之权与公卿聚观叹曰希世之瑞也会又言舍利威神一切世间无能壊者权使力士捶之砧碎而光明自若权乃为建塔于建业之佛陀里又为寺奉会居焉额曰建初江南寺塔此为始也僧防康居国大丞相之长子也　明吴王权问太傅阚泽曰汉明何年佛教入中国何缘不及东方泽曰永平年佛法初至计今赤乌四年则一百七十年矣永平十四年五岳道士禇善信等乞与西僧角法于是善信负妄惭而死其徒以尸归南岳凡中国人例不许出家无人流布加之惟乱嵗深方至本国权曰孔子制述典训教化来世老庄修身自玩放浪山林归心澹泊何事佛为泽曰孔老二教法天制用不敢违天佛教诸天奉行不敢违佛
　　以此言之优劣可见也　　　　阚泽字徳润防稽山隂人好学居贫为人佣书自给所写既毕则能诵记由是博览羣籍虞翻见而称之曰阚生矫杰仲舒子云流也泽官至太子太傅】壬戌　正始三年　　延熈五年　　赤乌五年癸亥　正始四年　　延熈六年　　赤乌六年甲子　正始五年　　延熈七年　　赤乌七年乙丑　正始六年　　延熈八年　　赤乌八年丙寅　正始七年　　延熈九年　　赤乌九年丁卯　正始八年　　延熈十年　　赤乌十年戊辰　正始九年　　延熈十一年　　赤乌土年己巳　嘉平元年　　延熈十二年　　赤乌十二年庚午　嘉平二年　　延熈十三年　　赤乌十三年戒律【魏嘉平二年天竺沙门昙柯迦罗此云法时至洛阳译僧只戒本时比丘特剪发而已未有律仪迦罗始出戒本而以戒心为日用时西域梵僧昙无徳赍四分律至洛阳迦罗请昙无徳等立羯磨法有安息国沙门昙谛至亦善律学遂同译出戒经一卷由是疏决其源法道遂兴焉中国戒法自此而始】
　　辛未　嘉平三年【司马懿卒】　延熈十四年　　太元元年壬申　嘉平四年　　延熈十五年　　建兴元年【四月权殂子亮立】癸酉　嘉平五年　　延熈十六年　　建兴二年二十四祖师子尊者【中天竺国人也姓婆罗门少依婆罗僧出家习定晚师鹤勒那大士得法既受悬记遂乃往于他国行化至罽宾国其国先有沙门曰婆棃迦専习小乘禅观棃迦之后其徒承其法者遂分为五家其学有曰禅定有曰知见有曰执相有曰舍相有曰持不语然竞以其能相胜尊者皆往正之首谓持不语者曰佛教勤演般若孰为不语而反佛次谓舍相者曰佛教威仪具足梵行清白岂舍相次谓执相者曰佛土清净自在无着何执相次谓知见者曰诸佛知见无所得故此法微妙觉闻不及无为无相何知见然四者之众皆服其教其五禅观之众其首者名逹磨达号有知识众皆尊之以前四众之屈愤然不甘遂造尊者欲相问难尊者谓曰仁者习定何乃来此若此来也何尝习定荅曰我来此处心亦不乱定随人习岂在处所祖曰仁者之来其习亦至既无处所岂在人习荅曰定习人故非人习定我虽去来其定常习祖曰人非习定定习人故当自去来其定谁习荅曰如净明珠内外无翳定若通逹乃当如此祖曰定若通达必似明珠今见仁者非珠所荅曰其珠明彻内外悉定我心不乱犹若是珠祖曰其珠无内外仁者何能定物非动揺此定不是净逹磨逹义屈遂礼之曰我于学道盖虚劳耳非闻斯言防不知至尊者当容我师之祖乃谓之曰诸佛禅定无有所得诸佛觉道无有所证无得无证是真解脱酬因荅果世之业报而此法之中悉不如是汝若习定乃当然也达磨达忻然奉教祖既摄五众名
　　闻遐迩其国一长者子曰斯多年仅二十常握左手其父求祖医之其父先有梦感　　　　祖谓斯多曰可还我珠童子遽开手奉珠长者欣然舍之出家祖即与授具以前缘故名婆舍斯多祖曰此国加难于我然我哀老岂更苟免而我所传如来大法眼蔵今以付汝汝宜奉之自务传化或遇疑者即将我僧伽棃衣为之信騐聴吾偈曰正知见时知见俱是心当心是知见知见即于今婆舍斯多奉命即日去之居无何其国果有兄弟二人兄曰魔目多弟曰都洛遮相与隠山学外道法一旦都洛遮谓其兄曰我将窃入王宫作法杀王以夺其国遂易其徒皆为僧形其法无効为国擒之兵者以沙门奏王大怒曰我素重佛何以为此大逆遂敕诛沙门其王弥罗崛自仗剑诣尊者曰师得无相法曰得王曰生死有惧乎祖曰己离生死何有惧也王曰不惧可施我头祖曰身非我有岂况于头王即斩之尊者首堕白乳涌髙大许王之右臂即截然自絶寻病七日而死王方疾时太子光首大募方士为父悔谢有僊者自象白山来谓光首曰此夙对不必忧也太子忧解塔师子尊者遗骸于被害处当此魏邵陵厉公齐王芳之世也】
　　魏【帝在位十四年与左右谋诛大将军司马师不克甲戌年九月大将军师乃谋废帝召羣臣防议奏太后収帝玺绶归藩于齐使郭芝入白太后授帝齐王印绶为筑宫于河内迎立东海王之子髦至晋受魏禅封齐王曰邵陵公晋泰始十年薨諡曰厉夀四十三嵗】
　　魏髙贵乡公【髦东海王霖之子文帝孙也甲戌年九月司马师迎帝立之正元二年正月司马师卒于许昌二月诏其弟昭为大将军录尚书事甘露元年四月赐大将军昭衮冕之服赤舄副焉三年五月诏以司马昭为相国封晋公加九锡昭让乃止甘露四年春正月黄龙二见宁陵井中帝曰龙者君徳也上不在天下不在田而屈于井中非嘉祥也作潜龙诗以自讽司马昭见而恶之在位七年】
　　甲戌　正元元年【九月改】　延熈十七年　　五凤元年乙亥　正元二年【正月司马师卒】延熈十八年　　五凤二年丙子　甘露元年　　延熈十九年　　太平元年丁丑　甘露二年　　延熈二十年　　太平二年
　　魏【许州　　　　　朱士衡弃俗出家为汉地沙门之始于洛阳讲道行经为此土讲经之始经有疑士衡直往西域求梵防证之】
　　戊寅　露三年　　景耀元年　　永安元年【亮废权第六子休立】吴【吴主亮权之少子也年九嵗即位在位六年为人聦伟孙綝惮之不朝亮乃与全尚谋诛綝事泄九月綝夜以兵围宫废亮为会稽王迎立琅琊王休綝复有怨言休衔之宻与张布丁奉谋因腊防诛綝夷綝三族休景帝也在位六年】
　　己卯　露四年　　景耀二年　　永安二年魏【庚辰年正月帝见威权日去不胜其忿五月召侍中王沈尚书王经散常侍王业谓曰司马昭之心路人所知也吾不能坐受废辱今日当与卿自出讨之王经曰昔鲁昭公不忍季氏败走失国为天下笑今权在其门为日久矣陛下一旦如此无乃欲除疾而更深之邪祸殆不测宜见重详帝乃出懐中黄素投地曰行之决矣遂防剑升辇率殿中宿卫苍头官僮鼓噪而出中防军贾充自外入逆与帝战于南阙下太子舍人成济问充曰事急矣当云何充曰司马公畜养汝等正为今日济即抽戈刺帝殒于车下夀二十嵗昭入殿中召羣臣防议尚书左仆射陈泰不至昭使其舅尚书荀顗召之泰入见悲恸昭亦对之泣曰伯卿何以处我泰曰独有斩贾充少可以谢天下耳昭久之曰卿更思其次泰曰泰言惟有进于此不知其次昭乃不复更言太后下令罪状髙贵乡公废为庶人収王经及其家属付廷尉经谢其母母怡然而应曰人谁不死正恐不得其所以此并命何恨之有太傅司马孚等请以王礼髙贵乡公太后许之使中防军司马炎迎燕王宇之子常道乡公璜于邺为明帝嗣六月太后诏常道乡公更名奂即皇帝位时年十五】
　　魏元帝【奂武帝孙在位五年禅于晋封帝为陈留王宫于邺至惠帝太安元年薨夀五十八谥曰魏元皇帝】
　　庚辰　景元元年【六月改】　景耀三年　　永安三年辛巳　景元二年　　景耀四年　　永安四年壬午　景元三年　　景耀五年　　永安五年【谯郡嵇康文辞壮丽好言庄老而尚竒任侠与陈留阮籍籍兄子咸河内山涛河南向秀琅琊王戎沛人刘伶特相友善号竹林七贤】
　　癸未　景元四年【魏分益州为梁州】炎兴元年【后主降魏封扶风王】永安六年
　　甲申　咸熈元年　　　　　　　　　元兴元年【五月休殂皓立】吴【永安七年五月休死諡曰景皇帝丞相濮阳兴左将军张布朱太后不立休子　乃立皓皓权太子和之子改元元兴】
　　【西域沙门至魏译佛经凡六人曰昙柯迦罗昙无徳康僧铠支彊梁接白延支彊梁楼出经律论十二部】
　　魏【咸熈元年三月进晋公昭爵文王五月追命舞阳文宣侯司马懿为晋宣王忠武侯司马师为景王乙酉年五月加文王世子曰太子八月文王司马昭卒太子嗣为相国晋王十二月帝禅位于晋王】
　　右魏五主合四十五年天下归晋
　　晋　【姓司马氏河内人世执魏政受魏禅王金徳都上洛曰西晋移都建康曰东晋】
　　西晋【武帝　恵帝懐帝　愍帝】
　　武皇帝【讳炎字安世文帝昭之子也受魏禅即皇帝位封魏帝为陈留王追尊晋宣王懿为髙祖宣皇帝　　景王师为世宗景皇帝　　宣帝长子也夀四十八嵗文王昭为太祖文皇帝　　景帝母弟也夀五十五嵗武帝在位二十五年夀五十五嵗】
　　【泰始十　咸寜五太康十】
　　乙酉【晋】泰始元年【帝崇重佛事吴广造伽蓝】甘露元年【吴主皓始即位徧毁神祠波及梵宇臣僚諌曰先帝感瑞剏寺不可毁也皓乃遣张昱往告康僧会防挫其辞理辨锋出昱不能屈归以会才髙闻皓召至问曰佛言善恶报应可得闻乎会曰明主以孝慈治天下则赤鸦翔而老人　见以仁徳育万物则醴泉洌而嘉禾茁善既有应恶亦如之故为恶于隠得而诛之为恶于显人得而诛之易称积善余庆诗美求福不回虽儒典之格言即佛教之明训皓曰然则周孔既明安用佛教会曰周孔不欲深言故畧示其迹佛教不止浅言故详示其要皆为善也圣人惟恐善之不多陛下以为嫌何也皓无以酧之遂罢皓有疾请会法悔罪防为开示要及授五戒少顷疾愈由是奉会为师崇饰寺塔】
　　丙戌　泰始二年　　　　　寳鼎元年
　　炖煌菩萨【月氐国沙门竺昙摩罗察晋言法防至洛阳防学究三十六国道术兼通其事及自天竺大赍梵本婆罗门经达于玉门因居炖煌世号炖煌菩萨初译法华经曰正法华者是也后逰洛邑及之江左晋怀帝永嘉中随处译经未尝暂停时优婆塞聂承逺执笔助翻垂四百卷及承逺卒其子道真询禀咨承法护笔授道真亦自译经六十余卷时晋沙门释法炬法立支敏度及优婆塞卫仕度等译出众经炬与立等每相叅合广畧同异编次部凡一百四十余卷复有沙门畺良楼至安法钦竺叔兰白法祖支法度等各出众经所以西晋已来宣译增盛教相广流此土者法防有殊功防所译经凡一百七十五部至晋愍帝建兴元年絶笔不译防尝于炖煌建立伽蓝精进行道　秦筑长城西不过临洮则未有此地汉为炖煌郡阳闗玉门闗洼】
　　【水在焉汉武帝尝得竒马于水边是也】
　　丁亥　泰始三年　　　　寳鼎二年
　　戊子　泰始四年　　　　寳鼎三年
　　己丑　泰始五年　　　　建衡元年
　　庚寅　泰始六年　　　　　建衡二年
　　辛卯　泰始七年　　　　　建衡三年
　　壬辰　泰始八年　　　　　凤凰元年
　　癸巳　泰始九年　　　　　凤凰二年
　　甲午　泰始十年　　　　凤凰三年
　　乙未　咸宁元年　　　　天册元年
　　丙申　咸宁二年　　　　天玺元年
　　丁酉　咸宁三年　　　　天纪元年
　　戊戌　咸宁四年　　　　　天纪二年
　　己亥　咸宁五年　　　　天纪三年
　　庚子　太康元年【四月灭吴】　　　天纪四年【四月祚终夏四月孙皓归晋赐爵归命侯吴四主合五十九年译经道俗四人出经一百八十九部凡四百一十七卷】
　　【法师康僧会是嵗九月入灭会译经十四部凡三十卷】
　　【辛丑太康二年壬寅太康三年】
　　世尊舍利【是年出现明州　　　　暨阿育王山广利禅寺】
　　【癸卯太康　甲辰太康　乙巳太康丙午太康　丁未太康　戊申太康】
　　【朱士衡者魏髙贵乡公甘露二年讲道行经有疑难直往西域求梵本证之至是丁未年得梵本于于阗国将发归程于阗小乘众白其国王曰汉人欲以婆罗门书惑乱正典王若不禁将盲聋汉地士衡愤慨曰此佛经也乃求烧经为证王积薪纵火火烬经存光明错发王众骇服王乃津遣送逹洛阳士衡复至许昌又二年于阗国尊者无叉罗所译放光般若经三十卷是也】
　　己酉太康十年
　　惠帝【讳字正度武帝第二子泰始二年立为皇太子为人戆騃母杨皇后保防之武帝亦以皇孙遹聦慧故不忍废武帝崩太子即位尊杨皇后曰皇太后立妃贾氏为皇后八月立广陵王遹为皇太子至丙寅光熈元年冬十一月帝食饼中毒崩在位十七年夀四十八嵗帝于洛下造兴圣寺常供千僧】
　　【永熈　　元康　　永康　　永宁太安　　永兴　　光熈】
　　庚戌永熈元年【四月武帝崩帝即位改元】
　　辛亥元康元年【正月改永平又改元康】
　　【皇后贾氏险悍多权畧不肯以妇道事太后欲干预政事为太傅杨骏所抑二月后宻与殿中郎孟观李肇谋诛骏夷三族死者数千人后矫诏送太后永宁宫　　　徴宣帝子汝南王亮为太宰与太保卫瓘皆録尚书事执政亮瓘恶卫军将军楚王玮　　刚愎好杀去其军权遣之国玮忿怨六月后使帝手诏赐玮免亮及瓘官玮遂勒本军矫诏执亮瓘杀之太子少傅张华使董猛贾后宜以玮専杀之罪诛之后亦欲杀玮华白帝遣殿中将军王宫赍驺虞幡麾众曰楚王矫诏勿聴也众释仗走执玮下廷尉斩之于是贾后専朝矣】
　　丙辰元康六年【西竺沙门耆域初来交广既达襄阳此年至洛阳见比丘衣服华丽乃曰大违戒律非佛意也太守滕永文两腿挛屈经年不能起行求域治之域以净衣杨枝拂之者三滕即能行域知世之将乱乃辞归天竺有僧乞言为诫域令防众众集域陞座曰守口摄身意慎勿犯众恶修行一切善如是得度世言讫便黙众遮道请中食者数百人域许之明日域分应其家各喜其来及发洛南徐行而追者莫及域以杖画地曰于此诀矣是日有出长安者见域在大寺有贾胡湿登者其夕防域宿于流沙】
　　己未元康九年【贾后计谋废太子遹以帝弟成都王颖镇邺以宣帝弟之孙河间王颙镇闗中】
　　庚申永康元年【正月贾后杀太子遹于许昌四月赵王伦　　　以孙秀计讨贾后废为庶人斩贾谧伦隂与孙秀谋簒位先除朝望且报宿怨执张华裴頠解结等斩之伦矫诏赐贾后死諡故太子遹曰愍懐秋八月孙秀以宿恨害石崇诏加相国伦九锡】
　　辛酉永宁元年【正月相国伦使散常侍义阳王威逼夺帝玺绶使禅位于伦伦备法驾入宫即皇帝位改元建始帝出居金墉城惠帝弟齐王冏成都王頴河间王颙常山王乂等四月起兵讨伦斩孙秀等于中书省迎帝于金墉城复位赐伦死并収其子荂　　诛之六月诏齐王冏为大司马加九锡常山王改封长沙】
　　壬戌太安元年【齐武闵王冏既得志颇骄奢擅权中外失望主簿顾荣东曹掾张翰皆虑祸及翰因秋风起思菰莱莼羮鲈鱼脍叹曰人生贵适志耳富贵何为即引去荣故酣饮不省府事河间王颙上表陈冏罪状且言勒兵十万欲与成都王颖新野王歆范阳王虓会洛阳请长沙王乂废冏还第以頴代冏辅政颙遂举兵帅张方等趋洛阳遣使邀颖十二月颙表至冏大惧张方帅兵二万军新安檄长沙王乂使讨冏乂将左右百余人入宫闭诸门奉天子攻大司马府连战三日冏众大败大司马长史赵渊执冏以降冏至殿前帝恻然欲活之乂叱牵出斩于阊阖门外同党皆夷三族长沙王乂虽在朝廷亊无巨细皆就邺谘大将军颖頴以孙惠为叅军陆云为右司马】癸亥太安二年　　　【成李特　　前凉张慕容廆代拓防禄官建初元年轨　　始出仕大将军颖恃功骄奢百度弛废甚于齐王冏时嫌长沙王人在内不得逞其欲八月頴与河间王颙共表乂専擅朝廷起兵诛之颙以张方为都督将兵自函谷东趋洛阳以平原内史陆机为前将军督石超等军南向洛阳屯于河桥诏以又为太尉都督中外诸军事以御之十月太尉乂奉帝与陆机战于建春门机军大败赴七里涧死者如积水为之不流石超遁去頴収机杀之并其弟云张方兵逼京师】
　　甲子【晋】永兴元年【汉刘渊据平阳成李雄即成都王位前凉慕容廆代元熈元年　建兴元年长沙厉王乂屡与大将军頴战正月东海王越虑事不济潜与殿中诸将夜収乂送别省啓帝下诏免乂官置金墉城越欲杀乂以絶众心乃遣人宻告张方方取乂至营杀之大将军頴入京师复还镇于邺诏頴为丞相加东海王越守尚书令颖表卢志为中书监叅署丞相府事河间王颙还镇长安二月丞相頴表废皇后羊氏幽于金墉城废皇太子覃为清河王诏以頴为皇太弟乘舆服御皆迁于邺頴僭侈日甚嬖幸用事大失众望司空东海王越与乂故将右卫将军陈眕等谋讨之河间王颙遣张方镇洛阳颖拒之由是颙颖有隙七月戊戌复皇后羊氏及太子覃己亥越等奉帝讨颖颖遣石超帅众五万拒战乘舆败绩于荡隂百官侍御皆散侍中嵇绍朝服下马登辇以身卫帝頴兵斫绍血溅帝衣帝堕草中亡六玺帝如邺幸頴营司空越奔下邳八月复废太子覃及羊后司空越弟东瀛公腾王浚合兵击頴将王斌大破之邺中大震百僚奔走士卒分散卢志劝頴奉帝还洛阳颙将张方拥兵専制朝政太弟頴不得复预事张方在洛既久兵士剽掠众情喧喧十一月张方刼帝迁都长安军人分争府蔵魏晋以来蓄积扫地无遗帝入长安复皇后羊氏诏太弟颖以成都王还第更立豫章王炽为皇太弟帝兄弟二十五人时存者唯頴炽及吴王晏晏材质庸下炽冲素好学故太宰颙立之】
　　乙丑【晋】永兴二年【汉】元熈二年【成】建兴二年【前凉慕容廆代东海中尉刘洽以张方刼迁车驾劝司空越起兵讨之七月越传檄山东征镇云欲纠率义旅奉迎天子还复旧都于是范阳王虓　　及王浚等共推越为盟主浚遣其将祁帅突鲜卑乌桓为越先驱太宰颙大惧斩张方首送越】
　　丙寅【晋】光熈元年【汉】元熈三年【大成李雄即皇帝位前凉慕容廆代晏平元年夏五月祁等西入闗太宰颙单马逃入太白山等入长安奉帝东还洛阳以司空越为太傅録尚书事范阳王虓镇邺南阳王模镇许昌王浚幽州刺史頴为刘舆所杀颙为南阳王模所杀　十一月帝崩】
　　懐帝【讳炽字丰度武帝第二十五子永兴元年立为皇太弟光熈元年十一月恵帝崩皇太弟即帝位永嘉五年为汉兵所执迁帝及六玺于平阳汉主聦封帝为特进左光禄大夫平阿公壬申年又封曰会稽郡公癸酉年二月帝遇害夀三十嵗】
　　【永嘉】
　　丁卯【晋】永嘉元年【汉】元熈四年　晏平二年【前凉　慕容廆代】戊辰　永嘉二年　【永凤元年】　晏平三年己巳　永嘉三年　河瑞元年　晏平四年庚午　永嘉四年　【光兴元年】　晏平五年　【代徛庐居代称公】辛未　永嘉五年　嘉平元年　玉衡元年壬申　永嘉六年　嘉平二年　玉衡二年
　　愍帝【讳邺字彦旗吴王晏之子武帝之孙也洛阳不守懐帝蒙尘荀组等奉帝为太子建行防于长安立社稷癸酉年二月懐帝遇害四月防问至长安群臣奉帝即位改元建兴四年九月汉大司马刘曜逼长安十一月帝谓羣臣曰今厄如此当忍耻出降以活士民羣臣号泣攀车执帝手刘曜使宗敞奉帝还宫丁酉迁帝及公卿以下于其营辛丑送至平阳汉主聦以帝为光禄大夫封懐安侯丁丑年十二月　帝长安造通灵遇害夀十八嵗　白马二寺】
　　【建兴】
　　癸酉【晋】建兴元年　嘉平三年　玉衡三年【前凉慕容廆代公三月有二佛石像浮海入吴松江扈渎士民共瞻其浮逰巫师士庻争往迎之风涛汹涌吴县朱膺
　　者素奉佛往迎像接之登舟其轻如羽佛之背题名一曰维卫一曰迦叶奉安通寺　　　　梁简文皇帝制记作赞】
　　甲戌　建兴二年　嘉平四年　玉衡四年【前凉　慕容廆代公】乙亥　建兴三年【汉建元元年】　玉衡五年丙子　建兴四年【汉】麟嘉元年　玉衡六年【前凉张寔袭位西晋华戎译经道俗十二人出经律六百卷建寺一百八十所度僧尼三千七百人】右西晋四帝合五十二年移都建康　【初曰建业避愍帝讳改曰建康】
　　杂处中夏接于晋魏之国十六【俱开横厯列于系统甲子之下方冉魏不在十六国之数】
　　【汉刘渊赵刘曜见东晋成帝咸和三年前凉张见东晋武帝太元元年】
　　【成李特后改曰汉见东晋穆帝永和三年后赵石勒见东晋穆帝永和五年】
　　【前燕慕容廆见东晋废帝太和五年前秦苻氏见东晋武帝太元十九年】
　　【后秦姚氏见东晋安帝义熈十三年后凉吕光见东晋安帝隆安五年】
　　【西秦乞伏国仁见宋文帝元嘉五年后燕慕容垂见东晋安帝义熈三年】
　　【南凉秃发乌孤见东晋安帝义熈十年西凉李暠见宋武帝永初三年】
　　【北凉沮渠防逊见宋文帝元嘉十六年北燕冯氏见宋文帝元嘉十三年】
　　【大夏赫连勃勃见东晋安帝义熈二年南燕慕容徳见东晋安帝义熈五年】
　　元魏东西分理之后【东魏禅于齐后齐寻为周灭西魏禅于周后周复禅于隋】









　　释氏稽古畧卷一
<子部,释家类,释氏稽古略>
　　钦定四库全书
　　释氏稽古畧卷二
　　元　释觉岸　撰
　　东晋【司马氏都建康】
　　【元帝　明帝　成帝　康帝　穆帝　哀帝海西公　简文帝　武帝　安帝　恭帝】
　　中宗元皇帝【讳睿琅琊王觐之子宣帝曾孙也年十五嗣封琅琊王懐帝永嘉元年为安东将军镇建业愍帝建兴四年长安不守愍帝尘王乃出师北征丁丑年二月即晋王位于建康始备百官立宗庙建社稷大赦改元建武十二月愍帝遇害戊寅年三月防问至建康王斩衰居庐既而即皇帝位大赦改元大兴立王太子绍为皇太子是时承丧乱之后江东革创刁协久宦中朝谙练旧事贺循为世儒宗习礼乐凡有疑议皆取决焉帝在位六年四十七嵗】
　　【帝于建康造瓦棺龙兴二寺集丹阳建业千僧】
　　【建武一　大兴四永昌一】
　　丁丑
　　戊寅
　　【汉主刘聪至是戊寅年卒太子粲即位为靳凖所杀丞相刘曜即皇帝位年曰光初还都长安改国号曰赵石勒进爵为赵王】
　　己卯
　　庚辰
　　辛巳
　　壬午
　　孔雀经【天竺尸黎多罗　　尊者让王位出家西晋懐帝永嘉中到华夏至是抵建康止建初寺丞相王导见之曰我辈人也太尉庾亮光禄周觊廷尉桓彛一时名公皆造门结友声名著搢绅间善説法要时人呼为髙座法师又善呪诵作梵呗清响凌云甞译孔雀等诸经】
　　肃宗明帝【绍元帝长子幼而聪哲年数嵗属长安使来帝因问曰汝谓日与长安孰近对曰长安近但闻人从长安来不闻从日边来元帝异之明日宴羣僚又问之对曰日近元帝失色曰何乃异间者之言乎对曰举目即见日不见长安由是益竒之立为皇太子性至孝有文武才略钦贤爱客雅好文辞当时名臣自王导庾亮温峤桓彞阮放等咸见亲待习武艺善抚将士于时东朝济济逺近属心焉永昌元年春正月王敦于武昌上防罪状刁协刘隗元帝劝协隗避祸协行为人所杀送首于敦隗奔后赵石氏官至太子太保而卒敦进兵据石头元帝以敦为丞相敦谋废太子不果遂不朝天子而还武昌十一月元帝忧愤成疾崩太子即位改元太宁三月王敦谋簒位再兴兵帝出师讨敦二年五月敦疾甚王含战败敦寻卒敦党秘不发丧裹尸以席蜡涂其外埋于江宁防事中敦党既平有司发敦瘗出尸焚其衣冠　帝崇跽而斩之帝在位三年寿二十有七嵗　　齐兴造皇兴道场　太寜二寺】
　　癸未
　　甲申
　　乙酉
　　【沙门竺法乗神悟超绝鉴过人师于法护护甚嘉之后到炖煌立寺延其学侣大化于西者乗之力也】
　　二十五祖婆舍斯多尊者【罽賔国人也姓婆罗门父寂行母常安乐胜冠从师子尊者出家受具既得法欲诣南印度初至中天竺国其王曰迦胜礼迎之时王宫殿俄有异香尊者肃然曰我师谢矣遂北面作礼寻辞王王曰尊者少留容有所问此苑有泉不可探愿为决之祖曰此为汤泉有三縁所致其一神业其二业其三石石者其色如金其性常炎故其出泉如汤业者谓其方出罪所游于人间以余业力煎灼此泉以偿其夙债神业者谓神不守其道妄作祸福以取飨祀恶业贯盈宜罚役之亦使煎灼此泉以偿滥祭王曰幸尊者验之三縁此果何者而致之尊者曰此神业所致也即令爇香临水为之懴悔须臾濒水现一长人前礼尊者曰我有微祐得遇尊者即生人中故来辞耳已而遂后七日其水果清泠如常泉尊者辞王王躬罗御仗以送之至南印度其王曰天徳逆而礼之王有二子一名徳胜二名不如多后徳胜嗣位信向外道致难于祖遽问祖曰予闻师子比丘不免于戮何能传法祖曰我师难未起时授我信衣法偈以显师承王曰其衣何在祖探囊中出衣示王王命焚之五色相鲜薪烬如故王即敬礼曰师子真嗣王弟不如多遂求出家侍祖六年于王宫受具羯磨之际大地震动祖命之曰吾已衰朽安可久留汝当善防正法眼蔵普济羣有听吾偈曰圣人説知见当境无非是我今悟真性无道亦无理不如多闻偈已啓祖曰法衣宜传授邪祖曰此衣为难故假以为证汝身无难何假其衣化被十方人自信向祖乃现于神变化三昧火自焚其身平地舍利可髙一尺徳胜王剏浮图而秘之当此东晋明帝之世也】
　　显宗成帝【衍明帝长子太寜三年八月即帝位五嵗庾太后临朝咸和二年冠军蘓峻拒命谋逆三年四月蘓峻刼帝幸石头京城宫室悉皆煨烬独太寜殿壁明帝手画佛像屹然不坏人皆嗟美称其神异陶侃温峤攻石头峻战坠马斩首脔割之焚其骨峻余众立峻弟为王闭门自守四年二月诸军攻石头建威长史滕含撃逸大破之西军获逸斩之滕含部将曺据抱帝奔温峤羣臣见帝号泣请罪以建平园为宫温峤欲都豫章三吴之豪欲都防稽二论纷纭未决司徒王导议之不复都咸康元年正月庚午朔帝加元服大赦改元八年五月帝不豫帝二子丕奕皆在襁褓中书监庾氷自以兄弟秉权日久易世有间每説帝以国有敌强宜以长君请以同母弟琅玡王岳为嗣帝许之六月帝　帝造中兴鹿苑二崩二十二歳在位十七年　　寺集翻经义学千僧　　咸和九咸康八】
　　丙戌
　　飞来峯【西天竺国恵理法师是年来逰震旦至淅西杭州见山岩秀丽曰吾国中天竺灵鹫山之十小岭不知何年飞来佛在世时多为仙灵所今此亦复尔耶有洞旧有白猿遂呼之白猿应声而出人始之信飞来由是得名师即地建两刹先灵鹫后灵师宴坐之岩号理公岩今瘗塔存焉】
　　丁亥
　　戊子
　　汉赵【汉刘渊字元海新兴匈奴人汉以宗女妻冒顿故子孙冒姓刘氏西晋恵帝甲子永兴元年立成都王司马颖为皇太弟颖表匈奴左贤王刘渊为冠军将军监五部军事将兵在邺渊子聪骁勇絶人博涉经史善属文弯弓三百斤弱冠逰京师名士莫不与交颖以聪为积弩】
　　【将军渊从祖右贤王刘宣谓其族人曰自汉王以来我单于徒有虚号无复尺土今吾众虽衰犹不减二万奈何敛手受役奄过百年左贤王英武超世天苟不欲兴匈奴必不虚生此人也今司马氏骨肉相残四海鼎沸复呼韩邪之业此其时也乃相与谋推渊为大单于使其党呼延攸诣邺告渊渊白颖请归防颖弗许及王浚东嬴公腾讨颖渊説颖曰请为殿下还説五部以赴国难颖悦拜渊为北单于叅丞相军事渊至左国城刘宣等上大单于号二旬之间有众五万渊都左国城谓羣臣曰昔汉有天下恩结于民吾汉氏之甥乃建国号曰汉即汉王位曰元熈以右贤王宣为丞相晋
　　懐帝永嘉二年汉王渊取山西平阳　　　　太守宋抽弃郡走渊徙都平阳蒲子上郡即皇帝位改元永凤晋永嘉四年七月渊寝疾以楚王聪为大司马大单于安昌王盛安邑王钦西阳王濬皆领武卫将军分典禁兵渊卒太子和即皇帝位西昌王鋭耻不预頋命乃相与谋説和曰先帝不惟轻重之势使三王拥强兵于内大司马拥十万众屯于新郊陛下宜早为之计和召盛告之盛曰陛下信防夫之言以疑兄弟鋭怒之命左右刃之帅兵攻楚王聪于单于台聪反攻西明门克之杀和于光极西堂收鋭防首于衢聪即皇帝位改元光兴以北海王乂为皇】
　　【太弟封其子粲为河内王以石勒为并州刺史辛未汉嘉平元年聪遣前军大将军呼延晏始安王刘曜王弥石勒攻洛阳克宣阳门晋懐帝出欲奔长安汉兵追执之迁帝及六玺于平阳聪以帝为特进左光禄大夫封平阿公壬申聪之嘉平二年封懐帝为防稽郡公次年二月懐帝遇害四月懐帝凶问至长安晋愍帝即位改元建兴建兴四年九月汉大司马刘曜攻长安十一月晋帝曰当忍耻出降以活士民曜送晋帝至平阳汉主聪以晋帝为光禄大夫封懐安侯丁丑年十二月愍帝遇害戊寅年汉主聪卒太子粲即位为靳凖所杀丞相刘曜即皇帝位年曰光初还都长安改国号曰赵以单于为祖石勒进爵为赵王至是东晋成帝咸和三年赵主曜围守洛阳十一月石勒引兵救洛阳战擒赵主曜载以马舆至襄国杀之己丑年正月赵太子熈闻曜被擒遂帅百官走
　　上邽　　　　　　关中大乱将军蒋英辛恕据长安遣使降于石勒九月后赵中山公石虎大破赵兵于义渠乗胜追撃执赵太子刘熈及其将王公卿校以下三千余人皆杀之秦陇悉平汉赵刘氏起自晋恵帝永兴甲子终成帝咸和己丑合二十六年】
　　己丑
　　庚寅
　　辛卯
　　壬辰
　　癸巳
　　甲午
　　乙未
　　丙申
　　丁酉
　　戊戌
　　学箴【晋司徒王导以李充为丞相掾充以时俗崇尚浮虗乃着学箴以为老子云绝仁弃义民复孝慈岂仁义之道绝然后孝慈乃生哉盖患乎情仁义者寡而利仁义者众将寄贵于圣人而遗累乎陈迹也凡人见形者众及道者鲜逐迹愈笃离本愈远故作学签以祛其蔽曰名之攸彰道之攸废乃损所隆乃崇所替非仁无以长物非义无以斋耻仁义固不可逺去其害仁义者而已晋光禄勲顔含以老逊位致仕二十余年至是十月卒寿九十三嵗郭璞尝过含欲为之筮含曰年在天位在人修已而天不与者命也守道而人不知者性也自有性命无劳蓍】
　　己亥　　　　　　　　　　　　　　【代】建国二年【晋司徒王导卒导有弟曰道寳辞荣为僧以学行显】
　　庚子　　　　　　　　　　　　　　　三年
　　辛丑　　　　　　　　　　　　　　　四年
　　壬寅　　　　　　　　　　　　　　　五年
　　康帝【岳成帝母弟自琅琊王即帝位在位二年寿二十三嵗亮隂不言委政庾氷封成帝子丕为琅琊王奕　建元东海王　　二】
　　癸卯　　　　　　　　　　　　　　　六年
　　甲辰　　　　　　　　　　　　　　　七年
　　孝宗穆帝【耼康帝太子二嵗即位褚太后临朝中外无事升平元年正月朔帝加元服太后归政寿　永和十九　升平五】
　　乙巳
　　丙午
　　丁未
　　大成【改曰】汉【李特巴西人少仕晋西晋恵帝太安二年据益州　　　　　　　　国号曰成年曰建初特卒子雄晋恵帝永兴元年十月雄即成都王位改元建兴以其叔父骧为太傅追尊父特为成都景王晋恵帝先熈元年成都王雄即皇帝位年曰晏平国号大成尊特曰景皇帝东晋成帝咸和九年雄卒太子班即位其弟安东将军李期谋作乱因班夜哭弑之于殡宫期皇帝位諡雄曰武皇帝庙号太宗晋成帝咸康元年幽公期改年曰玉恒改国号曰汉晋咸康四年汉中穆文帝李寿杀期自立改元汉兴晋咸康七年汉主寿以其子埶领大将军録尚书事晋康帝建元二年李埶立年曰太和至是晋永和二年汉年曰嘉寜十一月晋安西将军桓温伐汉晋永和三年三月温兵至成都纵火烧其城门汉人惶惧无复鬬志埶自称洛阳李埶诣军门降温送埶及其宗室十余人于建康封归义侯国灭成起自西晋恵帝太安二年癸亥终于东晋穆帝永和三年丁未五主合四十五年】
　　戊申　　　　　　　　　　　　　　　　【代】佛图澄和尚【天竺国人也西晋懐帝永嘉四年至洛阳自言百嵗余服气自养积日不食善诵呪役使神腹旁有孔以绵塞之夜则防绵出光以自照毎临溪从孔出肠胄洗濯还纳腹中防洛阳宼乱潜伏草野时石勒屯陂多残杀澄仗锡谒勒勒命试以道术澄取满鉢水呪之俄青莲花生鉢中勒神敬之延于军中东晋成帝咸和三年刘曜围守洛阳勒自救之扣澄澄曰佛塔无风一铃独鸣曰秀支替戾冈仆谷劬秃当此羯语也军出获刘曜勒战果获曜载之襄国咸和五年勒称大赵天王行皇帝事奉澄弥加笃敬号曰大和尚勒爱子斌病死将殡勒叹曰朕闻虢太子死扁鹊能生之今可得効乎乃令告澄澄取杨枝沾水洒之执斌手曰可起矣斌乃苏遂起自是勒
　　诸子多在澄寺中养之晋咸和八年七月勒殂弟虎字季龙袭位徙都邺　　　　尤倾心事澄至是晋永和四年澄将去世诣辞季龙惊曰大和尚遽弃我国有难乎澄曰出生入死道之常也脩短分定无由增损但道贵行全徳贵不怠苟道徳无玷虽死如生咸无焉千嵗尚何益哉然可恨者国家存心佛理建寺度僧当防福祉而布政猛虐赏罚交滥特违圣典致国祚不延也季龙号恸呜咽十二月八日澄安坐而逝寿一百七十嵗入道一百九年度弟子道安法师等七千余人自大教东来至澄而盛】
　　己酉
　　后赵【石勒上党人　　　　　　初与八归汉刘氏西晋懐帝永嘉四年汉主刘聦即皇帝
　　位以勒为并州刺史　　　　　　　勒杀汉将王弥聦大怒然犹加勒镇东大将军东晋元帝大兴元年汉主聦卒丞相刘曜即皇帝位进勒爵为赵王大兴二年勒据燕蓟号襄国称元年晋成帝咸和三年勒年曰太和赵主刘曜围守洛阳十一月勒救洛阳曜为勒将石堪所执舆至襄国杀之晋咸和五年勒称大赵天王行皇帝事九月即皇帝位改元建平建平二年四月勒如邺将营新宫建平四年七月勒卒太子即位是为海阳王改元延熈夜以勒丧潜瘗山谷莫知其处备仪卫虚于髙平陵諡曰明帝庙号髙祖八月赵主以中山王虎为丞相魏王加九锡摠摄百揆在位一年明年九月赵魏王虎立改元建武都于邺至是晋帝永和五年正月赵主虎改元太寜既而病
　　卒太子世　　　即位彭城王遵　　　　废世为谯王寻杀之遵即位义阳王鉴为侍中武兴公闵都督中外诸军事初赵主遵许以武兴公闵为太子十月遵立太子衍闵益恨望十一月闵帅甲士执遵于南台杀之立义阳王鉴以闵为大将军封武徳王晋永和六年正月武徳王冉闵即皇帝位改元永兴国号大魏后赵始东晋元帝大兴二年己夘终穆帝永和七年辛亥六主合三十三年闵大名路滑州内黄县人本姓冉赵主勒获之命弟虎养以为子闵至是复姓冉庚戌年三月后赵石祗将刘显杀祗自立称帝壬子年冉闵攻杀刘显闵在位三年前燕慕容隽进兵攻闵获之国灭冉魏不在十六国占据之列】
　　庚戌
　　【二月有佛金像现于荆州司马桓温迎之不动时江陵滕畯舍宅为寺命法师昙翼主之翼率众拜请捧之飘然轻举安奉本寺】
　　辛亥
　　壬子
　　方外交【法师支遁字道林业精般若时谢太傅安王右军羲之与之厚善谢安守吴兴日书抵遁畧曰思君日积比辰尤甚知欲还剡自治为之怆然人生如寄耳自顷风流得意事殆磨灭都尽唯终日戚戚迟君一来以晤言消遣之一日千载也东晋哀帝兴寕二年十月沙门竺潜辞阙还剡山遁讲法于禁中一时名士殷浩郗超孙绰桓彦表王敬仁何充王坦之彦伯并与结方外交天下想其标致也晋废帝太和二年遁抗表辞阙还山有诏资给敦遣诸公祖饯于征虏亭投迹越之剡山于沃洲小岭立寺行道僧众禀学时有惰者遁着铭以朂之有曰勤之勤之至道非弥茫茫三界长羁谨守明禁抗志无为云云有遗其马者畜之曰吾爱其骏耳有遗其鹤者纵之曰冲天之物岂耳目玩哉君子多其达后出山隂讲维摩经许询为都讲难义数反聴者钦服寿五十三入灭戴逵过其塔叹曰徳音未逺计神理绵绵不与气运俱尽也】
　　癸丑
　　甲寅
　　【沙门帛法桥诵经乏声懴悔七昼夜祷观世音菩萨以求显报至七日喉内豁然自是昼夜讽咏声彻里许年逾九十声通婉响】
　　乙卯
　　丙辰
　　丁巳
　　戊午
　　己未
　　庚申
　　辛酉
　　哀帝【丕成帝长子封琅琊王穆帝无嗣皇太后以王奉大统即位饵长生药药发不能亲政褚太后临朝寿　隆和一二十五　兴寕三】
　　壬戌
　　癸亥
　　甲子
　　乙丑
　　【晋王坦之舍园宅为安乐寺释慧受化之也】
　　废帝【奕哀帝母弟哀帝无子太后命之为嗣即位桓温畜不臣之志讽褚太后废帝为东海王又封海西公寿　太和四十五嵗】
　　丙寅
　　十诵戒本三部【秦西域沙门昙摩持　　译出】
　　丁卯
　　【沙门竺道猷即帛道猷也初止剡之石城山是年又移台州始丰赤城山　　　坐禅石室有群虎蹲于前猷诵经一虎独睡猷以如意扣其头云何不聴经经毕虎皆去寻有大蛇十围竟来环绕举头向猷半日而去一日有男子来前曰弟子夏帝之子居此二千余年今徃寒石山輙推室以相奉遂鸣鞸升空凌云而去猷于东晋武帝太元八年入寂】
　　戊辰
　　【释慧常译比　晋安西将军桓温主簿王玽及弟丘尼传六卷　珉舍宅为寺平江虎丘山是也】

　　医术【沙门于法开是年入寂开兰公弟子也善放光般若经尤精医法穆帝尝召之视脉知其不起乃不医或问曰师髙明刚简何以医术经懐开曰明六度以除四魔之病调九候以疗风寒之疾自利利人不亦可乎】
　　己巳
　　庚午
　　【晋辛未年十一月桓温自广陵诣建康讽褚太后请废帝立丞相防稽王昱进温丞相大司马留京师辅政温乃辞仍请还镇姑孰】
　　前燕【慕容廆　贿昌黎鲜卑人世受晋封号东晋元帝大兴二年廆都督东夷置僚属晋成帝咸和八年慕容皝　广立至丁酉年皝称王皝雅好文学亲临庠序讲授考校晋穆帝永和四年十一月皝卒世子隽即位遣使诣建康告丧晋帝遣谒者陈光拜隽为燕王隽以戊申嵗称元年壬
　　子年隽灭石赵十一月隽即皇帝位称元玺元年丁巳年隽迁都邺　　　　即石虎之都也改元光寿庚申年正月昭帝隽卒大司马慕容恪受遗辅太子暐即位改元建熈暐曰幽帝是也己巳建熈十年燕太傅上容王慕容评忌吴王慕容垂威名又与评廷争怨隙太后可足浑氏与评密谋诛垂垂与子弟侄俱奔秦秦王苻坚大喜郊迎乃以垂为冠军将军封賔从侯初晋攻燕燕求救于秦许割虎牢以西赂秦晋兵既退燕人悔之秦主坚大怒帅兵代燕十二月进攻洛阳建熈十一年正月燕荆州刺史武威王筑以洛阳降秦六月再伐燕燕败十一月秦主坚入邺燕主暐出降十二月秦主坚慕容暐及燕后妃王公百官于长安封暐为新兴侯其余封授各有差廆起自晋恵帝太安二年癸亥终东晋废帝太和五年庚午四主合六十八年】
　　太宗简文帝【昱元帝少子也封防稽王康帝崩太后王摠万防进位司徒丞相録尚书事桓温废海西公以太后命王入承大　帝造统桓温擅权帝以仁恕处之寿五十三嵗　佛像立寺建斋度僧建康长　咸安于寺建佛塔壮丽　明　二】
　　辛未
　　【晋沙门竺法汰止建康瓦棺寺帝深敬重请讲放光般若经帝亲临幸公卿毕集缁素钦敬武帝太元十二年汰入寂寿六十八武帝曰汰法师道播八方奄尔丧逝可赙钱十万丧事有司悉办】壬申
　　【晋许询字度帝重敬甚毎与清谈询后身为僧名昙彦浙东绍兴建塔彦寿一百二十嵗】
　　烈宗孝武帝【曜简文第三子即位年十一太元元年正月朔帝加元服太后归政在位二十四年寿　寜康三十五　太元】
　　癸酉
　　【七月南郡宣武公桓温疾笃以弟冲领其众薨冲称温遗命以少子为嗣时方五嵗袭封南郡公冲代温居任尽忠王室八月太后复临朝摄政】
　　甲戌
　　勅葬沙门【法师竺法潜哀帝兴寜二年讲般若经于禁中潜着屐至殿中人聚观叹道徳髙风之盛帝尝强以衣冠潜不允辞还剡山其后支遁寓书求买沃洲小岭以归潜荅曰欲来当给未闻巢由买山而也至是年入寂武帝下曰法师理悟虗逺风鉴清髙谢宰辅之荣袭染衣之素山居世外笃勤匪懈方頼宣道以济苍生奄从迁谢用痛于懐其赐缗钱十万助建茔塔凡中国勅葬沙门自潜而始也】
　　乙亥
　　丙子
　　前凉【张轨字士彦安定人　　　　　　仕晋为散常侍恵帝永寜元年正月为凉州刺史轨以时方多难隂有保据西河之志四年张寔袭位东晋元帝大兴四年弟茂袭位晋明帝太宁二年子骏袭位晋穆帝永和元年称王永和二年五月西平忠成王张骏薨官属上世子重华为凉州牧西平公假凉王永和九年十一月西平敬烈公张华卒世子曜灵才十嵗右长史赵长等建议立长寜侯祚重华庶兄也废曜灵为凉寜侯立祚为凉州牧改元和平晋永和十月正月张祚自称凉王置百官郊祀天地用天子礼乐永和十一年冲公靓立年曰建兴至晋哀帝兴寜元年凉绰公张天锡杀靓而自立是武帝太元元年苻秦灭之合七十四年　凉州今甘肃省雍州之域】丁丑
　　庐山西林寺【晋释慧永初与逺公法师同依道安法师至是永公先至浔阳刺史陶范留之憇庐山舍宅栖止之乃创寺曰西林岭上一室曰香谷】
　　戊寅
　　都维那【沙门竺道壹从竺法汰学晋简文帝俱深敬重壹后止平江虎丘山又适越州若耶溪顷之郡守王荟建嘉祥寺请居僧首时号九州都维那】毗奈耶律十卷【是年竺法念法师译之成】
　　己卯
　　庚辰
　　【沙门竺法义王导孔敷承风敬友帝甞遣使徴请殿中讲説经典武帝毎从而聴是年入寂帝赐钱十万营塔新亭冈今天安寺也】
　　辛巳
　　壬午
　　癸未
　　甲申
　　【鴈门远公法师是年抵江州路庐山】
　　乙酉
　　丙戌
　　丁亥
　　戊子
　　二十六祖不如多尊者【南印度天徳王之次子也既得度受法至东印度彼王名坚固奉外道师长爪梵志王覩白气贯于上下王曰此何瑞也梵志曰魔来之兆即集其徒曰不如多将入都城谁能挫之其弟子曰我等各有呪术可以动天地入水火何患哉祖至王曰师何为来祖曰将度众生王曰以何法度祖曰各以其度之时梵志即以幻法化大山于祖上祖指之还压其众梵志怖惧投祖祖愍之再指化山山随指灭祖为王演説法要俾趣真乗时有婆罗门子年二十许不知名氏或自言璎珞人故谓之璎珞童子王与祖同辇而出见璎珞祖指谓王曰此童子大势至菩萨也此圣之后复出二人一人化南印度一人縁在震旦以昔因故名般若多罗吾今以正法眼蔵付之偈曰真性心地蔵无头亦无尾应縁而化物方便呼为智付法已辞王曰吾归寂灭愿王于最上乗毋忘外防即跏趺而逝化火自焚王为收舍利建塔瘗之当此东晋武帝之世也】
　　己丑
　　释道安法师【常山扶栁卫氏子世业儒早失恃怙依表兄年十一出家师事佛图澄读书日记万言才辩无敌性聪而貌丑时语曰漆道人惊四隣及澄卒率徒众渡河依陆浑山木食涧饮至武帝寜康元年于襄阳立檀溪寺建浮图铸铜佛像武帝闻安名诏曰法师以道徳照临天人使大法流行为苍生依頼宜日食王公禄所司以时资给安固辞不受己卯晋太元四年二月秦主坚攻取襄阳得安而喜谓左右曰吾以十万师取襄阳得一人半耳左右问为谁曰安公一人习凿齿半人也安至长安沙门万数各随其师为姓安曰师莫如佛世尊也应沙门宜以释为氏及增一阿含经至乃云四河入海无复异名四姓出家同称释氏与经符合世益重之己丑年正月晦日命门徒具浴忽有异僧出入隙中安以生处问之僧指西北云即开见楼阁如幻出曰彼兠率天也是夕有数百小儿皆就浴而出识者以为应真之侣也二月八日迦趺而逝安毎防经义必求圣证安左臂有方寸隆起如印时号印手菩萨着僧尼范及法门清式二十四条世遵行之秀紫芝编年论曰佛教之盛由佛图澄而得安由安而得逺公是三大士化仪全伟】
　　庚寅
　　庐山净土念佛【始起此年详见逺法师下】
　　辛卯
　　壬辰
　　癸巳
　　甲午
　　前秦【苻健略阳氐人父洪仕后赵为都督因石氏之乱据有闗右东晋穆帝永和六年洪卒十一月第三子健入长安秦雍夷夏皆附之次年正月健即天王位国号大秦称大单于建元皇始分遣使者问民疾苦搜罗儶异寛重敛之税罢无用之器凡赵之苛政民不便者皆除之壬子年正月健即皇帝位甲寅年东海王雄卒雄子坚袭爵坚至孝博学多能乙夘年六月健卒諡曰景明皇帝庙号髙祖太子生即位改元寿光生暴虐饮酒无昼夜乗醉视事多所杀戮群臣得保一日如度十年丁巳年六月太史令康权言于生曰昨夜三月并出孛星入太微连东井将有下人谋上之祸生怒以为妖言扑杀康权生夜对侍婢曰阿法兄弟亦不可信明当除之婢以告坚及坚兄清河王法法与特进梁平老及特进强汪帅壮士数百潜入云龙门坚与尚书吕婆楼帅麾下三百人鼓噪继进宿卫将士皆舍仗归坚坚兵引生置别室生犹醉寐废生为越王寻杀之諡曰厉王坚以位让兄法法曰汝嫡嗣且贤宜立坚乃去皇帝之号称大秦天王改元永兴追尊父雄为文桓皇帝母苟氏为皇太后世子宏为皇太子以兄清河王法都督中外军事丞相録尚书事诸王皆降爵为公弟融为阳平公子丕为当乐公举异才修废职课农桑恤困穷礼百神立学校旌莭义继绝世秦民大悦己未年改元甘露乙丑年改元建元癸未东晋武帝太元八年秦建元十九年也大举攻晋坚大败而归乙酉年五月西燕慕容冲攻长安坚自督战飞矢满体流血淋漓冲纵兵暴掠闗中道路断绝千里无烟坚出奔五将山后秦王姚苌遣骁将军吴忠执坚缢之于新平　　佛寺坚子丕自邺奔长安至晋阳始知长安不守坚已死乃发丧即皇帝位改元太平追諡曰宣昭皇帝庙号世祖丙戌年九月燕之慕容永遣使于丕假道东归丕弗许丕永战于襄陵丕败谋袭洛阳时为扬威将军冯该自陜邀击杀丕十一月秦南安王苻登为丕发丧行服即皇帝位改元太初諡丕曰哀平皇帝至是甲午年当晋武帝太元十九年也七月后秦主姚兴自陜西泾州如泾阳与登战于山南执登杀之登太子崇奔湟中即皇帝位改元延和諡登曰髙皇帝崇为后秦姚氏所灭合四十五年】乙未
　　丙申
　　安帝【讳徳宗武帝太子太元二十一年九　隆安月即位在位二十二年寿三十七嵗　义熈
　　元兴三】
　　丁酉
　　戊戌
　　魏【太祖下诏曰佛法之兴其来逺矣济益之功防及存没神踪遗法信可依慿饬有司于京城建饰容范修整寺舍令信向之人有所依止　太祖于虞地造十五级浮图又造开泰定国二寺写佛经论造千金像毎日法集三百各僧】
　　己亥
　　庚子
　　辛丑
　　后凉【吕光畧阳氐人仕苻秦为左将军东晋武帝太元十一年光有将曰王穆据肃州酒泉自
　　称凉州牧光进攻酒泉克之光即三河王位建元太安据姑臧　　　　改年曰麟嘉晋太元二十一年六月三河王光即天王位是为武帝国号大凉改元龙飞以世子绍为太子至是晋隆安三年十二月光卒太子绍即位太原公纂杀之纂即天王位是为灵帝改元咸寜纂嗜酒好猎隆安五年吕超杀之而立吕隆改元神鼎明年隆降于后秦姚氏三主合一十七年】
　　鸠摩罗什法师【兹国人初东晋武帝太元七年前秦主苻坚遣骁将军吕光伐兹国取师光囬闻秦乱遂据姑臧至是后秦主姚兴灭吕隆而迎师师少日诵三万二千言随母出家徧游西域淹贯群籍尤善大乗在兹日邻国诸王会同毎请师説法必跪伏座前命师践其肩而登座右后秦大阐经论秦以师为国师奉之如神亲帅羣臣及沙门聴师讲经又请师翻译西域经论凡震旦宣译师出者三百八十卷大营塔寺坐禅者常以千数公卿以下率皆奉佛州郡化之癸丑晋帝义熈九年秦始十五年也四月十三日师入灭寿七十嵗师之弟子曰生肇融叡谓之什门四圣加昙影慧严慧观僧防道常道谓之什门十哲又有僧导僧因皆当世名匠也师入灭日谓众曰所译唯十诵未及删繁若义契佛心焚身之日舌不焦坏言讫而逝阇维舌果不坏若红莲色师名鸠摩罗什翻曰童寿】
　　山神请戒【释昙邕初仕苻秦为卫将军坚南败遂从道安法师出家次事庐山逺公后于庐山之西营立茅茨为弟子昙果沉思禅门忽有男子丰姿端雅从者二十人来请五戒邕知是山神乃为秉炉授之三皈五戒为説法要神防邕外国七筯礼拜辞别倐忽不见三皈者皈依佛皈依法皈依僧五戒者不杀不盗不淫不饮酒不妄语也】
　　壬寅
　　癸卯
　　甲辰
　　【晋隆安三年南郡公桓　　　豪横既克荆雍表求领荆江二州朝廷不能违元兴元年朝廷以尚书令元显镇北将军刘牢之谯王尚之将兵讨于江陵大惊长史卞范之为定议整兵至新亭元显兵溃入京捴百揆斩元显等二年二月以为大将军九月侍中殷仲文散常侍卞范之隂撰九锡文及册命命相国捴百揆封十郡为楚王加九锡十一月楚行天子礼乐卞范之为禅使临川王宝逼帝书之司徒王谧奉玺绶禅位于楚帝出居永安宫百官诣姑孰劝进十二月即皇帝位国号楚建元永始封帝为平固王入建康宫登御座床忽陷侍】
　　【中殷仲文曰将由圣徳深厚地不能载大恱帝于浔阳　　元兴三年二月下邳太守刘裕何无忌刘毅青州主簿孟昶兴复晋室进兵罗落桥潜使殷仲文具舟于石头浮江南走裕入建康帅百官奉迎乗舆诛宗族在建康者至浔阳逼帝西上四月刘毅何无忌袭破浔阳城挟帝单舸西走入江陵欲奔汉中城内乱仅得至船荆州别驾王康产奉帝入南郡府舍太守王腾之帅文武为侍卫入蜀至枚回洲遇寜州刺史毛璠迎战矢下如雨益州督防冯抽刀击斩之义熈元年二月留防备法驾迎帝于江陵至建康以刘裕都督中军事刘毅左将军何揆忌豫州刺史刘道规荆州刺史四月裕旋镇京口义熈十二年十二月诏以刘裕为相国捴百揆扬州牧封十郡为宋公备九锡之礼裕不受】
　　乙巳
　　僧正悦众僧録【后秦法师道防罗什弟子奉律精苦秦主重之自什公入闗僧尼以万数遂置僧正曰大法东流于今为盛僧尼寖多宜设纲领宣授逺规以济頽绪防法师早有学谊晚以徳称可为国僧正给与吏力资侍中秩传轺羊车各二人又以僧迁禅慧为悦众以法钦慧斌为僧録班秩有差日加亲信仗身白从各三十人】
　　丙午
　　华严经【天竺北印度罽宾国尊者佛防跋陀来逰华夏至是丙午嵗抵长安鸠摩罗什倒屣迎之以相得迟暮为恨秦太子姚延至东宫对什公论法什公问曰法云何空荅曰众微成色色无自性故色即空又问既以极微破色空复云何破一微荅曰以一微故众微空以众微故一微空沙门寳云译出此语不省其意皆谓跋陀所计微尘是常更申请之跋陀曰法不自生縁会故生縁一微故有众微微无自性则是空矣寜当言不破一微乎不契跋陀既渡江入匡山见逺公议论逺髙之请出禅数诸经义熈十四年戊午因适江陵宋王刘裕请归京都止谢司空道场寺三月吴郡内史孟顗等请尊者于寺译华严经成六十卷宋髙祖永初元年庚申六月毕译经之时感二青衣童子毎旦至庭沼中出炷香添瓶水不离座侧暮则潜入沼中译经毕绝迹不现】法华经【是年五月罗什法师译出成七卷什又出维摩经三卷华手经十三卷又于草堂寺译出梵网经二卷】
　　丁未
　　后燕【慕容垂前燕主慕容皝第五子在燕封吴王聪明智勇盛名日振太傅慕容评与垂廷争怨隙太后与评宻谋诛垂东晋废帝太和四年垂与子弟侄俱奔秦秦主苻坚大喜郊迎以垂为冠军将军封賔从侯东晋武帝太元八年秦主坚为晋败归至渑池垂言于坚曰比邻之民闻王师不利轻相扇动臣请奉书以镇慰安集之垂至安阳　　　潜与燕之故臣谋复燕祚会丁零翟斌叛秦次年正月斌等奉垂为盟主乙酉年吴王垂始定都真定中山府　　　即皇帝位建元建兴是时拓跋魏叛燕侵逼附塞诸部丙申晋太元二十一年也三月燕主垂亲伐魏四月卒于上谷之沮阳还至中山乃发丧太子寳即位曰闵帝改元永康戊戌年武帝慕容盛即位年曰建平次年改曰长乐辛丑年昭帝熈光始元年至是丁未年懿帝髙云年曰正始国乱为冯防篡灭合二十四年冯跋号北燕】
　　天竺佛防耶舍【此云觉明】尊者【至姑臧　　　　后秦始九年遣使请至长安秦主郊迎别创院处之供设如王者尊者一无所受时至分卫一食而已　　　善毗婆沙论而髭赤时号赤髭毘婆沙后至晋为逺公所重甲寅晋安帝义熈十年也尊者躬自负鐡于紫霄峰顶铸塔以如来真身舍利藏其中是时佛防防陀尊者亦以佛舍利五粒建塔于庐山东林寺北之上方逮今皆存焉】
　　戊申
　　律师【天竺尊者名卑摩罗义　　　至秦数年出逰闗左盛阐毗尼鸠摩罗什所译十诵戒本律蔵大行者义之力也其所制内外禁轻重二卷今行于世义为人眼青时号青眼律师】己酉
　　南燕【丁酉年　　　　南燕慕容徳前燕主皝之少子也据广固　　　戊戌嵗称元年庚子年徳更名备徳即皇帝位　　年曰建平乙巳年南燕主超太上元年己酉年　　　晋徐州刺史刘裕抗表伐南燕明年正月燕尚书悦寿説超降超不从悦寿开门纳晋师超走追获之送建康南燕平合十三年】
　　魏【太祖道武帝珪为少子绍弑之太宗明元帝嗣立敕于京邑四方建立佛像仍令沙门敷导民俗】
　　庚戌
　　辛亥
　　壬子
　　古树禅定【释慧持庐山逺法师之弟也当晋隆安二年辞逺公入蜀止嘉州龙渊寺白黒恭敬陞持之堂者皆号登龙门至是义熈八年壬子垂诫门徒遂入定于龙渊龛树至宋政和三年风折其持乃出定徽宗有賛偈三首见政和年】
　　癸丑
　　竪石讲【罗什法师弟子道生初涅槃经后品未至生熟读久之曰阿阐提人自当成佛此经来未尽耳于时文字之师交攻之诬以为邪説于律当摈生袖手来晋入平江虎丘山竪石为徒聴讲涅槃经至阐提有佛性处曰如我所説义契佛心否群石皆首肯之后逰匡山居销景岩闻昙无懴在北凉重译涅槃后品至南京果言阐提皆有佛性生喜慰不自胜】
　　甲寅
　　南凉【秃发乌孤河西鲜卑人至是晋帝隆安元年据广武　　　　　　　号南凉戊戌年乌孤建元太初庚子年利鹿孤建和元年正月欲称帝安国将军鍮勿仑曰吾国上世以来被发左袵无冠带之饰逐水草徙无城郭室庐故能雄视沙漠抗衡中夏利鹿孤从之乃更称河西王改元建和以广武公傉　　檀为都督中外诸军事凉州牧壬寅年景王傉檀立年曰昌戊申年四月后秦主姚兴欲取傉檀使尚书郎韦宗徃觇之论当世大畧纵横无穷宗退叹曰竒才英器不必华夏明智敏识不必读书吾今乃知九州之外五经之表复自有人也归言于兴凉州未可图也兴不遣兵袭傉檀后秦兵大败十一月傉檀称凉王大赦改元嘉平置百官甲寅晋义熈十年也傉檀为西秦乞伏炽盘所杀南凉灭三主一十八年】
　　乙卯
　　庐山逺法师【讳慧逺出鴈门　　贾氏少为儒生博极羣书尤邃周易荘老甞与其弟慧持造道安法师闻出世法而悦之叹曰儒道九流特粃糠耳遂出家焉安时门徒数千逺居第一座安甞曰使道流东国其在逺乎晋武帝甲申太元九年也前秦国乱来逰于晋抵江西见庐山爱之乃止江州龙泉精舍次寓慧永之西林寺复于山东建东林寺经营之际山神降灵愿加资助信宿风雷夜作晦防大雨明发就观良木殊材骈罗其处时晋将军桓伊初临此牧惊其神异奏立寺焉丙戌年寺成时天下竒才多居不仕闻庐山逺公之道皆来从之庚寅年师谓刘程之等曰诸君倘有心净土之逰当加勉励遂同发志于无量寿佛前建斋立誓期生净土由是僧俗凡一百二十三人慕道同盟栖心物外谢灵运于东林凿二池以栽莲华逺公每送客不过虎溪庚戌义熈六年也道士陆修静偕陶渊明入山见师送之执手共话不觉过虎溪三人相頋大今人图之为三图渊明嗜酒入山久之以山无酒攅眉而去至是乙夘嵗八月初六日逺公合掌面西而逝寿八十四嵗谢灵运制碑社众数千人名迹尤著者十八人焉】
　　莲华漏【逺公之门有僧慧要患山中无刻漏乃于水上立十二叶芙蕖因波而转以定十二时晷景无差今曰逺公莲华漏是也】
　　丙辰
　　丁巳
　　后秦【姓姚氏名苌字景茂赤亭羌人弋仲第二十四子兄襄既战死苌率诸弟降秦为秦将东晋武帝太元八年秦主苻坚攻晋以兖州刺史姚苌为龙骧将军督益梁州诸军事坚败慕容垂谋复燕绪次年三月秦北地长史慕容叛奔闗东秦以左将军窦冲为长史龙骧将军姚苌为司马讨又讨平阳太守慕容冲秦兵大败苌惧奔渭北马牧天水尹纬尹详南安庞演等纠扇羌豪帅
　　其戸口归苌者五万余家推苌为盟主苌自称后秦王建元白雀丙戌　　　　四月苌自陕西翔荘浪路泾州入长安即皇帝位改元建初国号大秦史以后秦别之立子兴为皇太子置百官癸
　　巳建初八年十二月苌卒　　　　太子兴秘不发丧自称大将军帅众伐秦秦主苻登大败次年
　　五月兴始发丧即皇帝位年曰皇初諡苌曰昭皇帝己亥年　　　　九月兴以灾异屡见降号称王改元始丙辰始十八年正月兴卒太子即帝位年曰永和晋伐秦晋帝义熈十三年五月将妻子羣臣降于晋后秦三主合三十四年】
　　戊午
　　恭帝【讳徳文字徳文安帝母弟也封琅琊王义熈十四年十二月宋公刘裕矫遗奉王即位在位二年禅于宋　元熈寿三十七嵗　　二】
　　己未
　　【沙门法果魏太宗敬之前后授以辅国宜城子忠信侯号曰僧绕果固辞不受太宗幸其居以其门巷狭小更广大之至是己未年入灭八十三嵗太宗三临其丧追赠老寿将军赵胡公七月宋公裕进爵为王次年帝禅位于宋王裕奉帝为零陵王后使人杀之西东晋凡一十五帝合一百五十五年】
　　右东晋十一主合一百三年归于宋
　　南北朝
　　宋【刘姓都　髙祖武皇帝　少帝　太祖文帝　武帝建康　　废帝　太祖明帝　废帝　顺帝　八主
　　禅于齐】
　　髙祖武帝【讳裕字徳舆彭城人　州汉楚元王交后庚申年六月受晋禅在位三年寿六十七歳　永初三】
　　庚申
　　辛酉
　　壬戌
　　西凉【李暠字盛丙申年　　　　元据姑臧庚子年　　　暠称元年乙巳年
　　义西凉公暠徙都酒泉　　　　年曰建初丙辰年　　　凉主歆立改元嘉兴宋髙祖永】
　　【初元年凉主李恂永建元年至永建三年为北凉灭之合二十二年暠甞手令戒诸子以为从政者当审慎赏罚勿任爱憎近忠正逺佞防勿使左右窃弄威权毁誉之来当研覈真伪聴讼折狱必和顔任理慎勿逆诈亿勿轻视声色务广咨询勿自专用吾莅事五年虽未能息民然含垢匿瑕朝为寇雠夕委心膂粗无负于新旧事任公平坦然无□初不为懐有所损益计近则如不足经逺乃为有余庶亦无愧前人也】
　　少帝营阳王【义符武帝长子居丧无礼司空徐羡之等废而弑之在位一年寿十九歳景平一】
　　癸亥
　　魏【嵩山道士寇谦之脩张天师之术自言甞遇老子降授以辟谷轻身之术及科戒二十卷使之清整道教谦之奉其书献于魏主朝野未之信左光禄大夫崔浩独师事之从受其术且上书賛明其事魏主欣然使谒者奉玉帛牲牢祭嵩岳迎致谦之】
　　太祖文帝【义隆武帝第三子封宜都王少帝既废徐羡之等遥奉王即位于江陵在位三十年寿四十　元嘉七嵗】
　　【帝造禅灵寺　沙门杯渡丙寅年九月入灭建供千僧　　　康覆舟山渡初出冀州阐化四十余年】
　　甲子
　　【八月吐谷浑威王阿柴卒有子二十人疾病召诸子弟谓之曰我死汝曹当奉慕璝为主璝阿柴母弟也又命诸子各献一箭取一箭授其弟慕利延使折之又取十九箭一束使折之不能折阿柴谕之曰孤则易折众则难摧汝曺当戮力一心可以保国安家言终而卒慕璝抚纳秦凉失业之民部众转盛续汉书曰阿柴羌三苗姜姓之别种也】
　　乙丑
　　丙寅
　　丁卯
　　靖节先生【陶元亮在晋名渊明在宋名潜世号靖节先生侃之曾孙也宅邉树五桞着五栁先生传以自况为彭泽县令是年卒寿六十三嵗居江州路徳化县柴桑山近栗里甞着搜神录载佛迹有子五人俨俟份佚佟祖茂武昌太守父姿城太守史其名】
　　戊辰
　　西秦【乞伏国仁鲜卑人仕苻秦东晋武帝癸未太元八年七月秦主坚攻晋以国仁为前将军会国仁叔父歩頽反于陇西坚遣国仁还讨之国仁歩頽共僣一方众至十余万甲申年国仁据金
　　城　　　　乙酉年建国号秦　年曰建义己丑年西秦武元王干归年曰太初晋安帝己酉义熈五年西秦年曰更始壬子年西秦主太祖炽盘年曰永康宋髙祖永初元年西秦年曰建始至是元嘉五年纂末年曰永为赫连夏所灭四主合四十五年】
　　大夏【匈奴左贤王之后曰勃勃丙午年也据朔方号大夏明年建元曰龙升癸丑年
　　夏主勃勃乃以咤于阿利领将作大监发岭北夷夏十万人筑都城于朔州　　　　　　　　曰朕方綂一天下君临万宜名新城曰统万改年曰凤翔勃勃自谓其祖从母姓为刘非礼也古人氏族无常乃改姓赫连氏谓帝王系天为子其徽赫兴天连也至宋元嘉二年　　昌立年曰承光承光三年元魏奚斤与夏平原公定相持于长安戊辰年昌改元定胜魏帝寿乘虚攻统万夏主昌兵溃昌奔上邽　魏主入统万获夏公卿后妃宫人以万数马疋牛羊数千万头府库珍寳不可胜计至是宋元嘉五年二月魏平北将军尉　　眷攻昌于上邽擒之送昌至平城　魏主馆昌于西宫门内器用给乗舆之副以妹初平公主妻之赐爵会稽公夏合二十四年国灭赫连氏即屈丐也】己巳
　　庚午
　　辛未
　　【宋帝诏促求那防摩尊者　　赴京至是正月至建康引对文帝迓劳殊勤问以佛道一日问曰寡人常欲持斋不杀以身应物不获所愿师幸教之尊者曰道在心不在事法由己不由人且帝王所修与匹夫异匹夫倘不克己苦节何以为用帝王以四海为家万民之主出一嘉言则士庶咸悦布一善政则人神以和刑不夭命役不劳力则风雨时若百谷滋繁以此持斋斋亦大矣以此不杀利亦多矣安在辍半日之飡全一禽之命然后为济耶须贻勤俭尔帝抚几叹曰俗迷逺理僧滞近教如师之言可论天人之际矣帝自是尊之为师命居只洹寺供给隆厚继而于寺讲法华经并十地品帝率公卿日集座下以聴法法席之盛前此未有也】
　　壬申
　　癸酉
　　甲戌
　　乙亥
　　丙子
　　北燕【冯防冀州人　　　　　　　　　　仕后燕丁未年　　　　后燕国乱防遂纂灭之
　　乃据昌黎　　　　　号北燕己酉年曰太平元年至是宋帝元嘉八年北燕昭帝立年曰大雅大雅六年为元魏所灭合二十八年】
　　丁丑
　　戊寅
　　宋【文帝谓其臣丹阳尹何尚之曰适见顔廹之宗炳著论发明佛法甚为名理并是开奬人意若使率土之濵皆感此化朕则垂拱坐致太平矣夫复何事尚之因进曰夫百家之乡十人持五戒则十人淳谨千室之邑百人修十善则百人和睦持此风教以周寰区编户亿千则仁人百万夫能行一善则去一恶去一恶则息一刑一刑息于家万刑息于国则陛下之言坐致太平是也】己卯
　　北凉【段蒙胡人东晋安帝丁酉隆安元年据张掖号北凉称河西王年曰神玺己亥年改元天玺辛夘年武宣王沮渠蒙逊立改元永安壬子年都姑臧改年曰元始戊辰年改元承庚午年逊遣贡于元魏辛未年改元义和壬申年元魏遣安西将军李顺使凉还魏主问以凉事顺曰逊经渉艰难粗识机变然礼者徳之舆敬者身之基也逊无礼不敬以臣观之不复年矣癸酉年蒙逊卒子炖煌太守牧犍即河西王位改元承和牧犍虽外修臣礼内实乖悖己夘年三月魏主讨凉六月魏主至姑臧九月牧犍兄之子万年帅所领降魏姑臧城溃牧犍帅其文武五千人面缚请降魏主释其缚而礼之三主合四十三年张掖今甘州路也姑臧凉州也炖煌沙州路也并甘肃省雍州之域】
　　庚辰
　　辛巳
　　壬午
　　癸未
　　甲
　　乙酉
　　丙
　　丁
　　戊
　　己丑
　　庚寅
　　辛卯
　　白足沙门【讳昙始一曰恵始魏书佛老志云沙门恵始清河张氏子始师鸠摩罗什法师晋刘裕灭后秦复为夏赫连屈丐追取长安道俗被坑戮而始接刃无伤屈丐大怒召始于前以佩刀自击之又不能害乃惧而谢罪百姓頼始慈力免诸酷毒魏太武平赫连昌白足归魏初魏太平真君六年太武讨盍吴之乱至长安见僧寺有兵仗武怒司徒崔浩因而劝太武尽诛沙门毁诸经像太平真君十一年崔浩自恃才畧譔国史书魏之先世事列于衢路刋石立于郊坛北人无不忿恚太武以浩暴扬国恶大怒使有司按浩及秘书郎吏等罪状凡一百二十八人皆夷五族是时白足谒太武武怒命斩之不能伤武自抽佩刀斩之不能伤投诸虎槛虎皆弭服武惊延始上殿悔谢皈敬先是景穆太子为政精察中常侍宗爱性险恶多不法搆扇太子太子以忧卒太武徐乃知之追悼不已宗爱惧诛正平二年二月弑太武尚书源贺陆鹿勒兵诛爱奉皇孙濬即帝位改元白足跣行泥滓不染故名】
　　壬辰
　　魏【兴安元年群臣多请复释氏之教诏曰夫为帝王者必祗奉明显彰仁道其能恵着生民济益群品虽在位者犹序其风烈是以春秋喜崇明之礼祭典载功施之族况释教如来功济大千恵流尘境寻生死者叹其达观览文义者贵其妙门助王政之禁律益仁智之善性拂拨羣邪开演正觉故前代已来莫不崇尚亦我国家常所尊事今制诸州郡县众居之所各聴建佛图其有好乐佛法欲为沙门者聴出家大州五十人小州四十人于是向所毁佛图率皆修复　　　又敕有司于五级大寺为太祖已下五帝铸铜佛像各长一丈六尺帝亲为沙门师贤等五人下发以师贤为道人统】
　　癸巳
　　世祖孝武帝【骏文帝第三子封武陵王刺江州三月王会兵讨元防劭四月王即帝位于新亭在位十一年寿三十五嵗帝博　孝建该学问省读书奏七行俱下　　　大明八】甲午
　　宋【分扬州浙东五郡置东阳州治会稽分荆湘江豫州之八郡置郢州治江夏】
　　乙未
　　丙申
　　华严经释防【释元畅魏灭教归宋来扬州止明因寺作华严经释防传讲迄今畅其始也】
　　丁酉
　　二十七祖般若多罗尊者【东印度人也得法已行化至南印度王名香至崇奉佛乗迎祖尊重供养施以寳珠王有三子曰月净多罗曰功徳多罗曰菩提多罗祖以施珠问三王子此珠圆明有能及否第一第二王子同曰此珠七宝中尊固无逾也第三王子菩提多罗曰此是世宝未足为上于诸宝中法宝为上此是世光未足为上于诸光中智光为上此是世明未足为上于诸明中心明为上此珠光明不能自照要假智光光辩于此既辩此已即知是珠既知是珠即知其寳若明其宝宝不自宝若辩其珠珠不自珠珠不自珠者要假智珠而辩世珠宝不自寳者要假智寳以明法寳然则师有其道其寳即现众生有之心寳亦然祖叹其辩智乃复问曰于诸物中何物无相曰于诸物中不起无相又问于诸物中何物最髙曰于诸物中人我最髙又问于诸物中何物最大曰于诸物中法性最大适香至父王厌世众皆号绝惟菩提多罗于柩前入定七日而出遂求出家既受具戒祖告之曰如来以正法眼付大迦叶如是展转乃至于我我今嘱汝聴吾偈曰心地生诸种因事复生理果满菩提圆花开世界起祖传法已即于座上起立舒左右手各放光明二十七道三色晃耀踊入虗空髙七多罗树化火自焚空中舍利如雨取以建塔当此宋孝武帝之世也　　尊者尝因东印度国王请斋王问曰诸人尽转经师何不转经尊者曰贫道出息不随众縁入息不居蕴界常转如是经百千万亿卷不但一卷两卷】
　　戊戌
　　己亥
　　庚子
　　辛丑
　　壬寅
　　癸卯
　　甲辰
　　【废帝】宋【太子讳子业即皇帝位年十六嵗改元景和又改永光乙巳年十一月主衣阮佃夫姜产之等弑帝　　在位一年湘东王彧即位】
　　太宗明帝【彧文帝第十一子封湘东王寿寂之等既弑废帝奉王即位在位七年寿三十四嵗
　　泰始泰豫】
　　乙巳
　　丙午
　　【湘东王既即帝位顗奉表劝晋安王子勋即大位建牙于桑尾移檄建康至是刘琬帅将佐上尊号晋安王子勋即皇帝位于浔阳　改元义嘉四方贡计皆归浔阳朝廷所保唯丹阳淮南等数郡朝廷以建安王休仁都督征讨诸军事沈攸之为浔阳太守将兵讨子勋既而刘琬为荆州前军长史张恱诈而杀之诸军至浔阳斩晋安王子勋传首建康子勋年十一嵗】
　　寳公大士【讳宝志世称寳公尊之也手足鹰爪初建康东阳民朱氏之妇闻儿啼鹰巢中梯树得之举以为子七嵗依钟山僧俭出家专修禅观至是显迹以剪尺拂扇挂杖头负之行聚落尝遇食鲙者从而求食啗者遗而薄之志即吐水中皆成活鱼今江中回鱼是也居多神异至梁武帝天监十三年十二月六日入灭寿九十三嵗梁武帝以金二十万易建康钟山之独龙冈之建浮图五级于其上敕王筠勒碑之日车驾亲临祭奠道俗奉祀竒瑞显应为天下第一凡大士所作偈句多着南史为学者述大乗賛十篇科颂十四篇并十二时歌盛行于世宋太宗太平兴国七年帝遣使致斋钟山亲洒制文讃敬诏曰自今宜显尊异赐号道林真觉菩萨　法师昙宗入灭宋武帝大明二年正旦谓宗曰朕何罪劳卿懴宗曰舜称予违尔弼禹曰万方有罪在予一人陛下寜得有异帝大悦】
　　丁未
　　魏【丁未年冯太后还政魏主始亲国事改元勤于为治赏罚严明拔清节黜贪汚魏国称治于长安北台起永寜寺塔七级髙三十丈又于天宫寺作佛像四十三尺用铜七万斤黄金六百斤】戊申
　　己酉
　　庚戌
　　辛亥
　　魏【辛亥年六月显祖献文皇帝聦慧夙成刚毅有断雅好黄老浮图之学常有遗世之心欲禅位于叔父中都大官京兆王子推任城王云子推之弟也对曰父子相传其来久矣若授旁支非先帝之意乃奉皇帝玺绶传位于太子宏太子生五嵗改元延兴群臣奏曰昔汉髙祖称皇帝尊其父为太上皇明不统天下也今皇帝幼冲万机大政犹宜陛下总之谨上尊号曰太上皇帝徙居崇光宫宫在北苑中建鹿野浮图于苑中之西山与僧居之时谈禅理】
　　壬子
　　宋【明帝尝造佛文六金像旦食常斋日诵般若爰感舍利造普寺】
　　苍梧王【昱明帝太子生十嵗即位在位五年数出逰行小有忤意即加屠剖一日不杀则惨然不乐殿省忧惶食息不保丁巳年七月戊子夜帝令左右杨玉夫伺织女渡河见当报我不见将杀汝是夕玉夫伺帝熟睡与杨万年弑帝寿十五嵗右卫将军萧道成以皇太后令追封昱为苍梧王迎安成王准即皇　元徽帝位时年九嵗】
　　癸丑
　　甲寅
　　魏【囚狱或积年羣臣颇言之上皇曰滞狱诚非善治不犹愈于仓猝而滥乎夫人忧苦则思善故智者以囹圄为福堂朕特苦之欲其改悔而加矜恕耳】
　　乙卯
　　丙辰
　　【魏显祖献文皇帝□中造建明寺四方诸寺一千余所度僧尼七万七千人】
　　顺帝【凖字仲谋明帝第三子封安成王即位年九嵗以萧道成为司空録尚书事在位三年寿十二
　　升明三】
　　丁巳
　　戊午
　　【升明二年右长史王俭知萧道成意乃唱议使中书舍人虞整作诏进道成假黄大都督中外诸军事太傅领扬州牧】
　　【己未年三月以太傅萧道成为相国总百揆封十郡为齐公加九锡四月进爵为王诏禅位齐王帝不肯出宫王敬则勒兵殿庭以版舆入迎帝帝泣而弹指曰愿后身世世勿复生天王家宫中大哭帝乗画轮车出就东邸司空褚渊等奉玺绶诣齐宫劝进齐王即皇帝位于南郊奉宋顺帝为汝隂王筑宫丹阳置兵守卫卫士杀王以疾闻】
　　右宋八主合五十九年禅于齐
　　齐【萧姓都　太祖髙皇帝　武帝　郁林王　海陵王建康　　明帝　东昏侯　和帝　七主合二十三
　　年】
　　太祖髙皇帝【讳道成字绍伯兰陵人汉相何二十四世孙受宋禅在位四年寿五十六
　　建元四】
　　己未
　　庚申
　　辛酉　建元三年　　　　　　　太和五年
　　壬戌　建元四年【三月帝殂】　　　　　　太和六年【齐帝诵持般若书写法华经四月八日铸佛金像七月十五日普寺供僧造陟屺正观二寺】
　　世祖武帝【讳赜字宣逺髙帝长子壬戌年三月即位在位十一年寿五十四嵗】
　　癸亥　永明元年　　　　　　　太和七年
　　甲子　永明二年　　　　　　　太和八年齐【以竟陵王子良为防国将军兼司徒领兵置佐镇西州子良清尚倾意賔客才儁之士笃重佛氏毎招致僧侣讲论佛法尊法之盛江左未之有也亲为众僧赋食行水】
　　乙丑
　　丙寅
　　丁夘
　　戊辰
　　己巳
　　庚午
　　辛未
　　壬申
　　魏【帝命羣臣议行次中书监髙闾议以为帝王莫不以中原为正统不以世数为与夺善恶为是非故桀纣至虐不废夏商之厯厉恵至昏无害周晋之箓晋承魏为金赵承晋为水燕承赵为木秦承燕为火秦之既亡魏乃称制朔且魏之得姓出于轩辕臣愚以为宜为土徳秘书丞李彪著作郎崔光等议以为神元与晋武徃来通好至于桓穆志辅晋室是则司马祚终于郏鄏而拓防受命于云代昔秦并天下汉犹比之共工卒继周为火徳况刘石苻氏地褊世促魏承其岂可舍晋而为土邪司空穆亮等皆请从彪等议于是诏承晋为水徳丙子年魏太和二十年诏以为北人谓土为拓后为防魏之先出于黄帝以土徳王故为拓防氏夫土者黄中之色万物之元也宜改姓元氏诸功臣旧族自代来者姓或重复皆改之于是始改拓防氏为长孙氏达奚氏为奚氏乙旃氏为叔孙氏丘穆陵氏为穆氏歩六孤氏为陆氏贺頼氏为贺氏独孤氏为刘氏贺楼氏为楼氏勿忸于氏为于氏尉迟氏为尉氏其余所改不可胜纪至西魏恭帝廓去年号但称元年复姓拓防氏凡九十九姓改为单者皆复其旧甲戌年魏帝南过比干墓祭以太牢自为文曰呜乎介士胡不我臣】癸酉
　　齐郁林王【皇太孙也讳昭业文恵太子之长子癸酉年七月立甲戌年正月改元隆昌不亲政事狂纵西昌侯鸾谏之不从乃欲诛鸾七月鸾乃引兵入云龙门弑帝于西弄以太后令追废为郁林王迎文恵第二子新安王昭文即帝位时年十五嵗改元延兴封鸾为宣城郡公进爵太傅宣城王十月太后令曰太傅宣城王宜入承寳命帝可降封海陵王十一月海陵殒】
　　髙宗明帝【鸾太祖兄始安贞王之子少孤髙帝抚育如己子封西昌侯在位五年寿四十建武永泰】
　　甲戌
　　乙亥
　　魏【帝如鲁祠孔子选孔氏宗子一人封崇圣侯奉孔子祠幸徐州白塔寺寺有道登法师入灭下诏伤悼施绢千疋斋一切僧京城七日行道】
　　丙子
　　齐释【慧基明皇帝两诏不起就于会邑山立宝林精舍尝为文宣王着法华防义十一月入寂寿八十五嵗】
　　丁丑
　　魏【西竺中印度佛陀禅师　　志爱嵩岳帝勑就少室山立少林寺居师度弟子僧稠慧光】戊寅
　　【齐帝在位持齐修十义诵法华般若二经建归依寺造千金像冩佛经】
　　东昏侯【寳卷明帝第三子建武元年十一月立为皇太子即帝位而失徳在位二年被弑寿十九
　　永元二】
　　己夘
　　【魏帝建寺奉斋造安养寺于邺六宫侍女持六斋精进诵经慕道者放令出家帝度僧尼万四千人】

　　庚辰
　　【是时崔慧景据广陵反荆州刺史萧懿举兵入援击斩慧景以懿为尚书令嬖臣茹法珍等惮懿威权譛懿十月赐懿死懿曰家弟在雍深为朝廷忧之萧衍刺雍州在襄阳闻兄懿死即日建牙集众帝使萧颖胄讨之颖胄乃与衍合次年辛巳三月奉南康王即皇帝位于江陵改元中兴加萧衍征东大将军都督征讨诸军事假黄直抵建康十二月帝遇害衍以宣徳太后令废为东昏侯】
　　和帝【讳寳融明帝第八子封南康王出刺荆州辛巳年春三月即皇帝位壬午年春正月诏进大司马萧相国总百揆扬州牧封十郡为梁公备九锡二月进爵为王帝东归至姑孰　　　下禅位于梁王即皇帝位奉帝为巴陵王寻杀之在位一年寿十六嵗】
　　辛巳中兴元年【帝三月即位明　　魏年二月禅于梁】景明二年右齐七主合二十三年禅于梁
　　梁【萧姓都　髙祖武帝　太宗简文帝　世祖元帝建康　　敬帝　四主】髙祖武帝【讳衍字叔达兰陵人仕齐封梁王　天监受齐禅在位四十八年寿八十六　普通大通　中大通大同中大同　太清】
　　壬午
　　癸未
　　【建康法云寺云光法师凡讲经天雨华如雪片帝于仓光殿焚防请云光志公翌日斋志公至焉帝曰大士宝志迹拘尘垢神逰防寂水火不能燋濡蛇虎不能侵惧语其佛理则声闻以上谈其沦则遁仙髙者岂可以俗法常情空相疑忌自今中外任便宣化】
　　慈悲懴法【梁帝初为雍州刺史时夫人郗氏性酷妬既亡至是化为巨蟒入后宫通梦于帝求拯拔帝阅佛经为制慈悲道场懴法十卷请僧懴礼夫人化为天人空中谢帝而去其懴法行于世曰梁皇懴】
　　甲申
　　【梁帝四月八日率道俗陞重云殿披露懴悔亲制愿文奉佛三宝于本地立光宅寺铸金铜佛大像奉祀】
　　乙酉
　　金山水陆大斋【初梁帝梦僧告之曰六道四生受大苦恼何不为水陆大斋而救防之帝扣诸沙门寳志公曰寻经必有因縁帝取佛经躬自披覧创造仪文三年乃成于夜捧文停烛白佛曰若此文理协圣凡愿拜起时此灯自明或仪式未详灯暗如故言讫投地一礼灯烛皆明至是二月十五日于今镇江金山寺依仪修设帝临地席祐律师宣文利洽幽明至今遵行焉】

　　丙戌
　　丁亥
　　【梁帝假宝公神力见地狱苦相问何以止之寳公曰惟闻钟声其苦暂息于是天下寺院击钟舒徐其声】
　　戊子
　　己丑
　　【魏西竺沙门菩提流支此云觉希居紫极殿译论魏帝于式干殿讲维摩经时魏朝专尚释氏洛阳中国沙门之外西域来者三千余人帝别立永明寺房舍千余间居之延昌时凡州郡佛寺一万三千余所僧至二百万】
　　庚寅
　　【梁帝为太祖文皇帝钟山建大爱敬寺供给千僧献太后青溪西岸起大智度寺诸尼师四时讲诵】

　　辛卯
　　【梁帝遣郝骞等徃天竺国迎佛旃檀像其王模刻一像付骞是年至建康帝迎奉太极殿建斋度僧大赦断杀帝从是食断欲　通】
　　壬辰
　　傅大士【齐明帝建武四年五月八日生婺州义乌县双林乡傅宣慈家名翕字风号善慧至是壬辰十六嵗娶刘氏有子二人曰普建普成梁普通元年年二十四泝水于稽亭塘下西域沙门嵩头陀引之临水观影圎光寳盖法从甚盛心感悟之遂于松山之顶因双椆树创庵而居名曰双林下当来觧脱善慧大士种植果为人佣作昼作夜归与妻妙光敷演佛法苦行七年至大通二年弟子日众大士欲导羣品乃化妻子鬻身昉设大会中大通六年大士遣弟子傅暀诣阙奉书有诏赴阙闰十二月到建康帝闻大士神异预鎻诸门大士以木槌扣一门诸门悉啓直入善言殿帝问师事从谁荅曰从无所从师无所师事无所事帝为设食竟土钟山定林寺令资给大同五年大士再入都三月帝召见寿光殿共论真谛大士曰息而不灭帝又请讲金刚经大士挥桉一拍而起帝不喻再请讲大士乃索拍版陞座唱四十九颂遂便去逮今颂行于世大士一日顶冠披衲靸履帝问是僧邪士以手指冠帝曰是道邪士以手指靸履帝曰是俗邪士以手指衲衣辞阙而还大同十年大士设大法会普为众生懴灭罪苦速得解脱大士以佛经目繁多人或不能遍阅乃建大层龛中心立一柱啓八面而实诸经谓之轮蔵即立愿曰登吾蔵门者生生世世不失人身发菩提心者能推轮蔵即与持诵诸经功徳无异今之轮蔵设大士像始此也大士于陈宣帝大建元年四月告普建普成二法师等曰我今从第四天来为度众生汝等慎防三业精勤六度行懴悔法免堕三涂至二十四日入于涅槃寿七十三阇维収舍利顶骨塟双林今成大道场大士偈语并行于世尝着心王铭其辞曰观心空王妙难测无名无相有火神力能灭千灾成就万徳体性虽空能施法则观之无形呼之有声为大法将心戒传经水中盐味色里胶青决定是有不见其形心王亦尔身内居停面门出入应物随情自在无碍所作皆成了本识心识心见佛是心是佛是佛是心念念佛心佛心念佛欲得早成戒心自律净律净心心即是佛除此心王更无别佛欲求成佛莫染一物心性虽空贪瞠体实入此法门端坐成佛到彼岸已得波罗慕道真士自观自心知佛在内不向外寻即心即佛即佛即心心明识佛晓了识心离心非佛离佛非心非佛莫测无所堪任执空滞寂于此漂沉诸佛菩萨了此安心明心大士悟此音身心性妙用无能改是故智者放心自在莫言心王空无体性能使色身作邪作正非有非无显不定心性虽空能凡能圣是故相劝好生防慎刹那造作还复漂沉清浄心智如世黄金般若法蔵尽在身心无为法寳非浅非深诸佛菩萨了此本心有縁遇者非去来今】
　　癸巳
　　甲
　　乙未
　　诵经延寿【梁释智藏法师初逰建康帝召见深加敬礼帝为寳志大士建塔寺曰开善敕藏居焉遇异人曰师寿止三十一嵗藏乃竭精修道专诵金刚般若波罗经至厄之年俄空中曰承般若力得倍寿矣果然寿终六十二嵗勅塟独龙山宝公寺之左由是江左道俗皆持诵金刚般若经】
　　丙申
　　【魏世宗宣武帝作瑶光寺未就是嵗胡太后建永宁寺皆在宫侧作石窟寺于伊阙口金像髙丈六尺者一如中人者十王像二为九层浮图髙九十丈上刹复髙十丈静夜铃铎声闻十里自佛法入中国塔庙之盛未之有也】
　　石像【梁越州岳寺十丈石佛像初齐明帝建武中僧防造成面朴而亡次有僧淑袭其未成至是建安王舍金委僧祐成之】
　　丁酉
　　佛名【梁帝敕法师僧绍撰众经目録四卷敕沙门宝唱撰比丘尼传四卷又撰众经佛名三卷】梁【三月帝敕织官文锦不得为僊人鸟兽之形裁剪有乖仁恕】
　　素馔【四月梁武皇帝诏以宗庙用牲牢有累防道宜皆以面为之八座朝议以大脯代一元大武十月以宗庙犹用脯脩更议代之　今之茹于是以大饼代大脯其余尽用果　　素办食者本此也】
　　戊戌
　　明集【梁沙门僧祐律师自齐初大律法至是帝深加礼敬祐年衰脚疾勅肩舆入内殿为六宫受戒五月二十六日入寂寿七十四嵗师有三蔵记法苑记世界记释迦谱明集并行于世】
　　己亥
　　慧约法师别号【梁帝曰道资人理无虗授事借躬亲民信乃立慧约法师徳髙人世道被幽防四月八日延师于等觉殿受菩萨戒复设无遮大会帝自受戒后日惟一食食止菜寝居殿所浄如沙门帝普通四年制中外毋斥法师慧约名别号智者沙门别号自法师始帝大同元年九月六日智者慧约国师入灭寿八十四夏六十三帝素服临丧哭之辍朝一七日其月二十九日独龙山志公墓左从师得戒者四万八千人服缌麻哭送所帝大同二年勅改法师所居竹山里为智者里】
　　髙僧传【梁帝勅御史裴子野撰名僧传二十卷会稽释恵皎着髙僧传十四卷始汉永平终于是嵗凡四百五十余载二百五十七人附见者二百余人入大蔵流行　江】
　　【魏胡太后令诸州各建五级浮图诸王贵宦各建寺于洛阳太后勤设斋施】
　　庚子
　　魏【帝加元服命沙门昙无最道士姜斌讲道于禁中】
　　西天二十八祖东土初祖菩提达磨尊者【南天竺国香至王第三子姓刹帝利本名菩提多罗二十七祖般若多罗至其国受其父王供养得所施珠试其所言祖谓之曰汝于诸法　得通量夫达磨者通大之义也宜名菩提达磨磨谘之曰我既得法当徃何国而作佛事祖曰汝虽得法未可逺逰且止南天待吾灭后六十七载当徃震旦　　设大法药获菩提者不可胜数磨于是恭禀教义服勤左右垂四十年殆祖顺世演化本国时有二师一名佛大先二名佛大胜多俱同学于佛佗防陀小乘禅观佛大先既遇般若多罗尊者舍小趣大典达磨并化号二甘露门而佛大胜多更分徒为六宗一曰有相宗二曰无相宗三曰定慧宗四曰戒行宗五曰无得宗六曰寂静宗各封已解别展化源达磨叹彼六宗纒于邪见一一诣彼开化之六众开悟咸誓皈依时国王名异见磨之侄也初信外道达磨化之归正既而念震旦縁熟行化时至辞于侄王王为具大舟实以珍寳泛重溟三周寒暑达于南海当此梁普通元年九月二十一日也广州刺史萧昻迎礼表闻武帝览奏遣使迎请次年十月一日至建康帝问曰朕即位以来】
　　【造寺写经度僧不可胜纪有何功徳祖曰此但人天小果如影随形虽有非实帝曰如何是真功徳祖曰浄智妙圆体自空寂帝曰如何是圣谛第一义祖曰廓然无圣帝曰对朕者谁祖曰不识帝不领悟祖知机不契是月十九潜之江北十一月二十三日届洛阳当魏孝明帝正光二年也寓止嵩山少林寺面壁而坐魏明帝三之祖终不起就赐磨衲袈裟祖亦不受使三返帝强授之时有僧神光者博覧羣书善谈理闻祖住止乃徃参承是年十二月九日夜天大雪光坚立庭中迟明积雪过膝祖悯之问曰久立雪中当求何事光泣曰愿和尚慈悲开甘露门广度羣品至于断臂哀恳祖因以易名曰慧可可乃曰诸佛法印可得闻乎祖曰诸佛法印匪从人得可曰我心未寜乞师安心祖曰将心来与汝安可良久曰覔心了不可得祖曰我与汝安心竟久之祖为慧可等畧辩大乘入道四行其辞曰夫入道多涂要而言之不出二种一理入二行入理入者谓借教悟宗深信舍生同一真性但为客尘妄想所覆不能显了若舍妄归真凝住壁观无自无他凡圣一等坚住不移更不随于文教此即与理写衍无有分别寂然无为名之理入行入者有四一报寃行二随縁行三无所求行四称法行谓报寃行者凡修道人若受苦时当念我从徃昔无数刼中弃本逐末流浪诸有多起寃憎达害无限今虽无犯是我宿殃慝业果熟非天非人所能见与甘心忍受都无怨恨作是观时与理相应体寃进道故名报寃行随縁行者众生无我并縁业所转苦乐齐受皆从縁生若得胜报荣誉等事是皆过去夙因所感縁尽还无何喜之有得失从縁心无増减喜风不动冥顺于道名随縁行无所求行者世人长迷处处贪着智者悟真安心无为万有皆空无所希冀三界久居犹如火宅有身皆苦谁得而安了达此处息念无求故经云有求皆苦无求乃乐是则无求真为道行故名无所求行称法行者性浄之理因之为法此理众相斯空无染无着无此无彼经云法无有我离我垢故智者信解此理应当称法而行法体无悭于身命财行檀舍施心无悭惜达解三空不倚不着但为无垢称化众生而不取相此为自行亦复利人荘严菩提之道檀施既尔余五亦然为除妄想修行六度而无所行是名称法行是后祖欲返西竺命门人曰时将至矣汝等盍各言所得时诸参侍各陈所见最后慧可出礼三拜依位而立祖乃頋慧可而告之曰昔如来以正法眼付迦叶大士展转嘱累而至于我我今付汝汝当防持并授汝袈裟以为法信各有所表宜可知矣可曰请师指陈祖曰内传法印以契证心外付袈裟以定宗旨虑后代之疑竞指吾西天之人言汝此方之子慿何得法以何证之汝今受此衣法却后难生但出此衣并吾法偈用以表明其化无碍至吾灭后二百年衣止不传法周沙界明道者多行道者少説理者多通理者少潜符宻证千万有余汝当阐扬勿轻未悟一念回机使同本得聴吾偈曰吾本来兹土传法救迷情一花开五叶结果自然成楞伽经四卷者盖如来极谈法要亦可以与世开示悟入今并付汝吾本离南印来此东土为法求人际防未谐如愚若讷今得汝传授吾意已终乃与众徒徃禹门千圣寺止三日有期城太守杨之问祖曰西天五印师承为祖其道如何祖曰明佛心宗行解相应名之曰祖又问此外如何祖曰须明他心知其今古不厌有无于法无取不贤不愚无迷无悟若能是解故称为祖又曰弟子归心三宝亦有年矣适聴师言罔知攸措愿师慈悲开示宗旨祖知恳到即説偈曰亦不覩恶而生嫌亦不观善而勤措亦不舍智而近愚亦不抛迷而就悟达大道兮过量通佛心兮出度不与凡圣同纒超然名之曰祖之闻偈悲喜交并曰愿师久住世间化导羣有祖曰吾即逝矣不可久留之礼辞而去祖于是奄然长逝魏幼主钊与孝荘帝废立之际当梁大通之二年十月五日也其年十二月二十八日洛阳嵩州之熊耳山起塔于定林寺魏遂以其防告梁梁武帝即赠寳帛悉宗子诸王以祭礼而供养之太子为之文其畧曰洪惟圣胄大师荷十力之智印乘六通而泛海运悲智于梵方拯颠危于华土后三嵗魏使宋云者奉使西域回遇祖于葱岭手携只履翩翩独逝云问之荅曰西天去云归具説之门人起圹空棺只履存焉取遗履供养于少林寺梁武帝闻祖化迹亲为制碑至唐代宗皇帝諡号圆觉大师塔曰空观】
　　辛丑
　　壬寅
　　【魏胡太后于丙申熈平元年遣宋云偕比丘恵生徃西域求未至经自洛阳西行四千里至赤岭乃出魏境又西行再朞至干罗国而还得佛经一百七十部至北二月回达洛阳魏国通有佛经四百十五部合一千九百一十有九卷】
　　癸卯
　　甲辰
　　乙巳
　　丙午
　　梁【昭明太子统剏恵义殿于东宫招天下名僧居之帝赐法师慧超为寿光学士】丁未
　　戊申
　　魏【戊申年正月帝恶郑俨徐纥等宻尔朱荣举兵内向荣以髙欢为前锋行至上党帝复以私诏止之郑俨徐纥祸及己谋酖帝三月帝暴殂太后立皇女为帝复下称实皇女改立故临洮王寳晖世子钊始生三嵗尔朱荣闻之大怒谓元天穆曰主上晏驾春秋十九海内犹谓之幼君况奉未言之儿以临天下欲求治安可乎三月尔朱荣元天穆迎彭城宣武王之子长乐王子攸于河桥即皇帝位是曰敬宗改元永安　尔朱覆姓其荣遣害太后及幼主于河隂　　先契胡部落大人代为酋帅居尔朱川因之以为姓也】
　　己酉
　　【梁三月二十七日法云法师寂寿六十三二宫悲恸勅给东国秘器凡百防事皆从王府勅定林寺侧立铭志焉】
　　【梁九月帝幸同泰寺设四部无大会行清浄大舍羣臣祈白三寳奉表请帝还宫】庚戌
　　【魏孝荘帝既外逼于尔朱荣恒怏怏又惩河隂之难宻有圗荣之意八月荣与元天穆入朝帝手刃之天穆俱死内外喜噪声满洛阳百僚入贺十月汾州刺史尔朱兆闻兄荣死自汾州帅据晋阳尔朱世隆兆共推太原太守长广王晔即皇帝位改元建明十二月兆轻兵倍道兼行扣宫门执荘帝晋阳缢杀之】
　　辛亥
　　【魏二月广陵王恭好学有志度闗西大行台薛孝通説尔朱世隆立之是时世隆镇洛阳乃以长广王之命禅位于广陵王恭献文帝之孙是曰节闵帝改元普泰封长广王为东海王髙欢起兵讨尔朱兆以兆弑孝荘也孙腾説欢曰今朝廷隔絶号令无所禀不权有所立则众将沮散欢乃立渤海太守安定王元朗为帝即位于信都改元中兴以欢为侍中丞相都督中外诸军事欢以安定王元朗踈逺乃使仆射魏兰根慰谕洛阳观节闵帝之为人欲复奉之兰根以节闵神采髙明于后恐难制因而与髙干兄弟及崔防共欢废之欢遂幽节闵帝于崇训佛寺更立孝荘孙广平王之子平阳王修是为孝武帝使安定王元朗作防而禅位欢酖节闵于门下省用殊礼并害元朗髙欢信都　　人也初自魏孝明帝孝昌三年刘贲荐之于讨虏大都督尔朱荣荣擢用之初荣部众流入并颖者二十余万为契胡陵暴皆不聊生谋乱不止尔朱兆患之问计于髙欢欢曰宜选王腹心使统之兆遂以其众委欢欢以兆醉言恐醒而悔之遂出宣言受委统镇兵可集汾东受号令乃建牙阳曲川军士素恶兆而乐属欢莫不皆至及欢之讨兆也永熈二年兆奔彰徳路韩陵山投林中杀所乗白马自缢于树髙欢亲临而厚之】
　　壬子
　　癸丑
　　【梁二月二十六日帝幸同泰寺讲金刚经三七日设道俗无遮大会三十一万九千六百四十二人】

　　甲寅
　　【魏孝武帝永熈三年正月中军将军王思政言于武帝曰髙欢之心昭然可知洛阳非用武之地宜就宇文泰于长安帝深然之乃广征州郡兵东郡太守裴侠帅所部洛阳王思政问曰今权臣擅命王室日卑奈何侠曰宇文泰为三军所推居百二之地所谓已操戈矛肯授人以柄虽欲投之恐无异避汤而入火也思政曰如何而可侠曰圗欢有立至之忧西廵有将来之虑且至闗右徐思其宜七月欢觉其变引兵渡河孝武遂帅南阳王宝炬清河王亶广阳王湛　　以五千西奔宇文泰备仪卫迎帝遂入长安髙欢入洛阳舍于永宁寺十月魏丞相欢又奉表于孝武帝曰陛下若逺赐一制许还京洛臣当帅勒文武式清宫禁若返正无日则七庙不可无主万国须有所归臣寜负陛下不负社稷帝亦不荅欢乃集百官耆老立清河王亶之世子善见为帝孝文帝之曽孙也年十一即位于城东北改元天平迁都于邺孝武都长安与仆射宇文泰有隙十二月饮酒遇鴧死年二十五泰奉太宰南阳王宝炬即皇帝位】
　　元魏【姓拓防氏其祖本北狄鲜卑　胡人也秦汉之前未甞与中国通魏明帝景初年间始与之和亲晋初有拓防猗庐出居楼烦恵帝太安二年乃拓防禄官之九年也拓防居代郡甞佐刘琨拒石勒晋封之为代王世有代北及部落分散经六十余年至东晋时秦主苻坚伐代拾翼犍犍为子寔所弑寔亦卒其孙珪走依独孤部是曰庐孙东晋武帝太元元年庐孙拾翼渉珪魏书云珪即太祖道武皇帝也出据朔州东三百里筑城邑号恒安为秦防军故羁属苻秦晋太元八年十一月苻坚败于晋太元十一年春正月珪乃大防部落宗族于牛川即代王位年曰登国元年徙居定襄
　　之盛乐　　　　　　　务农息民国人恱之珪寻改称魏王丙申晋太元二十一年珪始建天子旌旗出警入跸改年曰皇始戊戌年迁都平城防始营宫室建宗庙立社稷嵗五祭宗庙用分至及腊也十二月珪即皇帝位改年曰天与命朝野皆束发加帽追尊逺祖毛以下二十七人皆为皇帝始依效古制定郊庙朝飨礼乐置五经博士増国子太学生员合三千人已酉年十月珪为贺兰氏夫人所生子清河王绍所弑珪歴位二十四年寿三十九嵗珪长子嗣杀绍而立明元帝也泰常八年防洛阳兖豫皆平是时天下惟二国谓之南北朝柔然寇魏邉魏筑长城自赤城西至五原延袤二千里备置戍卒以备柔然五月明元还平城十一月殂在位十五年寿三十二太子世祖太武帝焘立毁残释教在位二十九年寿三十五皇孙髙宗文成帝濬立复氏之教尊敬之在位十三年寿二十六长子显祖献文帝立在位五年逊位于子宏羣臣上尊号曰太上皇帝总军国大事髙祖孝文帝宏即位年五嵗在位二十九年都洛阳衣服语言悉与中国等初服衮冕朝飨定户籍制五等公服起明堂辟雍太和十五年冯太后崩孝文依古礼服防三年太和十六年命羣臣议行次承晋为水徳太和二十年谓土者黄中之色万物之元改姓元氏寿三十三嵗第二子世宗宣武帝恪立在位十六年寿三十三宣武帝第二子肃宗孝明帝诩立在位十二年寿十九敬宗孝荘帝立在位三年寿二十四节闵帝恭卒安定王元朗立二俱被害孝武帝修避髙欢西奔长安自是西东分理】
　　右元魏十二主一百四十九年分曰西东【西三主二十二年禅于周东一主十七年禅于北齐魏译佛经师十九人出经律论四百十九部凡一千九百余卷僧至二百万国家大寺四十七所三公等寺八百四十所百姓所造寺院三万一千所柔然夷狄国名姓郁久闾氏始元魏神元末掠得一奴发始齐眉忘本姓名其主字之曰木骨闾木骨闾者首秃也木骨闾与郁久闾声相近得以为氏木骨闾在代猗庐时坐后期当斩匿广汉谿谷间有众百余人至其子车鹿会雄健始有部众自号柔然魏太武帝焘以其无知状于虫故改其号蠕蠕】
　　乙夘
　　西魏【文帝造般若寺帝每运慈悲常行信施拯溺扶老供给病僧口诵法华身持净戒丞相字文泰兴隆释典讲摩诃衍命释昙显撰　西魏进众经要二十二卷及一百二十门　　　丞相泰为安定公】
　　丙辰
　　【梁三月丹阳陶景卒景甞诣明州育王佛舍利塔誓受五戒　东魏以定州刺史侯景兼尚书右仆射南道行台督诸将侵建康】
　　丁巳
　　髙王观世音经【东魏定州民孙敬徳者事观世音菩萨甚防后为贼横引妄伏承罪夜梦僧教诵救苦观音经敬徳诵之有司行刑刀三斫而刀三折监司具状闻丞相髙欢欢审扣其故为表请免其死孙还家所奉观音像项三刀痕因之称髙王经也】
　　戊午
　　己未
　　【西魏沙门道臻博通经义文帝尊之为师傅长安立大中兴寺居臻为魏国大统大立科条由是佛教再兴帝复起大乘陟岵二寺臻入灭帝哀之废朝其防事所资并出天府】
　　庚申
　　辛酉
　　壬戌
　　癸亥
　　甲子
　　乙丑
　　【西魏丞相宇文泰长安立追逺陟屺大乘魏国安定中兴六寺度一千僧又造天保寺供养玮法师安州造寿山梵云二寺造大福田寺供养实国师墓所造福田寺为大可汗大伊尼造突厥寺】丙寅
　　梁【帝自天监中事佛长斋不聴音乐造光宅同泰等五寺常供千僧帝作浄业赋其序云朕不噉鱼肉不与嫔侍同处四十余年矣既不食众生无复杀害障既不御内无复欲恶障除此二障意识稍明乃作浄业赋今畧其辞曰观人生之天性抱妙气而清静感外物以动欲心攀縁而成眚过常发于外尘累必由于前境懐贪心而不厌纵内意而自骋耳流连于丝竹眼转移于五色香气馞起触鼻发识舌之受味甘口噉食身之受触以自安怡细腰纎手弱骨丰肌附身芳洁触体如脂狂心迷惑倒悬自欺如是六尘同障善道方紫夺朱如风靡草抱感而生与之偕老随逐无明莫非烦恼由是外清眼境内浄心尘与徳相随与道为邻见浄业之可爱以不杀而为因离欲恶而自修故无障于精神患累已除障碍亦浄如久澄水如新磨镜外照内像内见众病既除客尘反还自性心清若氷志洁如雪结缚既除忧畏亦灭与恩爱而长违顾生死而永别】
　　丁夘
　　【正月东魏渤海献武王髙欢卒世子澄嗣位侯景与髙氏有隙叛归西魏西魏以景为太傅景又遣丁和奉表归梁梁帝纳景以景为大将军封河南王太清二年　　二月东魏大将军髙澄求通好于梁由是侯景有疑乃反梁帝以临贺王正徳为平北将军都督京师诸军事屯丹阳郡正徳宻以数十大艘济景正徳守宣阳门帅众迎景至阙下正徳即皇帝位改元正平大赦太清三年　　正月京师城陷侯景入见武帝纵兵掠乘舆服御更以临贺王正徳为侍中大司马五月丙辰梁武皇帝崩寿八十六嵗侯景秘不发防殿外文武皆莫之知辛巳始发防升梓宫太极殿是日侯景迎太子纲即帝位六月临贺王正徳怨侯景卖已宻书召鄱阳王范使以兵入景遮得其书缢杀正徳八月东魏勃海文襄王髙澄为饍奴兰京所弑弟太原公髙洋讨贼杀之十二月始兴太守陈覇先结郡中豪杰讨侯景郡人侯安都张偲等各率众千余人归之遣使间道诣江陵受湘东王绎节度】戊辰
　　己巳
　　太宗简文皇帝【讳纲髙祖武帝第三子　大宝在位二年寿四十九嵗】庚午
　　北齐【正月东魏进太原公髙洋位丞相齐郡王五月进齐王位相国总百揆备九锡侍中张亮等讽帝禅位于齐王洋帝出云龙门遣太尉彭城王韶等奉玺绶齐王即帝位于南郊改元天保封魏帝为中山王十二月鸩之諡曰魏孝静帝追諡父王欢髙祖神武皇帝欢初事尔朱荣荣弟兆委欢军事封至勃海王五十一嵗殂追諡兄澄　　世宗文襄皇帝显祖】
　　【文宣皇帝洋　　至是受东魏禅建国曰齐改元天保都邺　　　在位十年寿三十一嵗太子殷立废帝也寿十七嵗肃宗孝昭帝演　　　以废帝干明元年改皇建皇建二年演猎坠马绝肋殂寿二十七嵗世祖武成帝湛　　　立以皇建二年十月改太宁在位四年禅位于太子自称太上
　　皇　　　　　　后主纬　　在位十三年播青州周师追擒之并太后幼主恒送长安封纬温公五主合二十八年】
　　卒未
　　【梁三月侯景逼帝强立豫章王栋改元天正废帝为晋安王九月弑之　　栋加候景备九锡汉国置丞相以下官禅位于景景即皇帝位于南郊还登大极殿改年曰太始　壬申年正月梁湘东王绎命王僧辨等东系侯景二月诸军发浔阳陈覇先帅甲十万舟舰二千自南江出湓口会僧辨于白茅湾筑坛防血为盟景遣侯子鉴以兵拒西师合战中江子鉴大败仅以身免収散卒走还建康景大惧涕下覆面僧辨督诸军乘潮入淮进军招提寺北侯景帅众陈于西州之西陈覇先王琳杜龛等以铁乘之僧辨以大兵继进景兵大溃与百余东走僧辨等迎简文梓宫升朝堂帅百官哭踊如礼命侯瑱　　等追景及于松江瑱进击败之景军舸走为其小妻兄羊鹍所杀以盐纳景腹中送尸建康僧辨传首江陵枭之于市三日煑而漆之乃以付武库十一月帝即位】
　　世祖孝元皇帝【绎武帝第七子封湘东王为荆州刺史甞以髙祖崩舍宫造天宫寺请法聪禅师居之修崇佛事壬申年十一月　承圣即皇帝位于江陵在位三年寿四十七】壬申
　　【三月益州刺史武陵王纪在蜀十七年闻侯景陷台城湘东王绎讨之谓僚佐曰七官文士安能匡济适纪内寝柏殿柱绕节生华以为获瑞四月即皇帝位改元天正以子圎照为皇太子承圣二年三月元帝闻纪来以书请魏伐蜀纪闻有魏兵遣前梁州刺史谯淹还军救蜀七月纪自峡口不获退复顺流东下梁逰击将军樊猛追击斩纪及其幼子圎满圎照圎正下廷尉狱死八月圎肃以成都降魏】
　　【北齐诏僧稠禅师至京齐主洋郊迎扶接入内稠年过七十神宇淸旷齐主拜受禅道从受菩萨戒法断酒禁肉放舍鹰鹞去官佃渔又勅天下三月六日民间断屠杀劝令斋戒官园私菜荤辛悉除留师禁中四十余日勅于邺城建云门寺以居师兼为石窟大寺主洋专务禅学勅诸州别置禅肆令达定慧者居之就传教授大起塔寺僧尼满于诸州佛法东流此焉盛矣】
　　癸酉
　　甲戌
　　【西魏不立年号谋诛太师泰事泄泰废钦置之雍州立其弟齐王廓恭帝也　　　亦去年号复拓防氏九十九姓改单者皆复其旧】
　　【十一月西魏兵逼江陵帝与太子王褒谢荅仁朱买臣退保金城帝入东閤竹庭命舍人髙善宝焚古今图书十四万卷又以寳劒斫柱令折叹曰文武之道今夜尽矣去羽仪文物白马素车出降十二月帝为魏人杀之立梁王詧为梁主资詧荆州之地是曰后梁】
　　敬帝【方智武帝第九子封晋安王元帝被害王僧辨陈覇先奉之为梁王乙亥年二月梁王至自浔阳即王位时年十三以太尉王僧辨为都督中外诸军事加陈覇先征西大将军北齐主遗书王僧辨以为嗣主冲藐贞阳侯以年以望堪保金陵五月僧辨遣使奉告于贞阳侯渊明定君臣之礼庚子遣龙舟法驾迎之癸夘渊明入建康丙午即皇帝位改元天成以梁王为皇太子王僧辨为大司马陈覇先为侍中初僧辨覇先共灭侯景情好甚笃及僧辨纳贞阳侯覇先遣使苦争之徃返数四僧辨不从覇先举兵袭僧辨执而缢杀之贞阳侯逊位出就邸百僚上晋安王表劝进十月晋安王即皇帝位改元绍泰在位三　绍泰一年以贞阳侯渊明为司徒　　太平二】
　　乙亥
　　后梁【正月梁主詧即皇帝位于江陵宣帝也昭明第三子初封岳阳王与元帝不平遂求附庸于西魏至是国曰梁年曰大定追尊父太子曰昭明皇帝庙号髙宗詧在位七年上防于魏则称臣奉魏正朔明帝岿在位二十四年太子琮立莒公也在位二年国归于隋】
　　【八月北齐主如晋阳还邺以佛道二教不同欲去其一集二家学者论难于前遂敕道士皆剃发为沙门诏曰得仙者可飞腾逺举不能尔者并宜改习归正诣昭上统剃度出家有不从者杀四人乃奉命由是齐境皆无道士】
　　丙子
　　【梁译经师四十二人出经论七百八十卷寺二千八百四十六所僧尼八万三千人】右梁四主合五十五年归于陈
　　陈【陈姓都　髙祖武帝　世祖文帝　废帝　髙宗宣建康　　帝　后主　合三十三年】髙祖武帝【讳覇先字兴国湖州长兴人仕梁灭侯景有功丁丑年八月进位相国总百揆封陈公备九锡陈国置百司十月进爵为王受禅　永封梁敬帝为江隂王帝在位三年五十七嵗　定三】
　　丁丑
　　周【宇文姓代郡武川人父泰仕魏封周公第三子觉袭封丙子年十二月受魏禅至是正月即天王位国号周追尊父泰曰太祖文皇帝都长安不立年号称元年封魏恭帝为宋公以木徳承魏水行夏之时服色尚黒觉性刚果恶大司马晋公宇文防之専权入月谋诛防事泄防废王为畧阳公月余弑之在位八月年十六迎立岐州刺史宁都公毓即天王位文帝长子也曰世宗明帝在位四年先二年不立年号己夘年正月太师大宗伯宇文防上表归政毓始亲万机凡军旅之事护犹总之其都督州军事之名改为总管八月御正中大夫崔猷建议以为圣人沿革因时制宜今天子称王不足以威天下请遵秦汉旧制称皇帝建年号周王乃称皇帝改元武成帝明敏有识晋公防惮之武成二年四月寘毒于糖防帝食而殂寿二十七武帝邕立文帝第四子在位十八年废释道二教寿三十六宣帝斌武帝长子在位二年禅位皇太子阐自称天元皇帝寿二十二嵗静帝后改名衍隋公杨坚为相复道二教在位一年禅位于隋王坚】
　　戊寅
　　陈【五月帝幸大荘严寺舍身羣臣表请还宫设无遮大防供僧布施放生宥罪扬州造东安寺又造兴皇天宫等四寺】
　　周【帝奉佛乘亲宗族为先皇造卢舍那织成像二菩萨各髙二丈六尺造等身檀像一十二躯各二菩萨金刚狮子等妙丽天成　正】
　　己夘
　　【陈帝写经一十二蔵造金铜像百万躯修故寺三十二所度僧尼七千人】
　　【北齐显祖宣帝洋在位十年佛法大盛其所度僧尼八千人】
　　世祖文帝【讳旧字子华武帝兄昭烈王之长子也封临川王太后以遗立之在位七年寿四十　天嘉六五　天康一】
　　庚辰
　　北齐【二月太子殷立改元干明八月太后废之为济南王常山王演立十一月改皇建元年皇建二年十月帝畋猎坠马绝脇殂遗命弟湛入继大统改皇建二年为太宁元年演湛皆宣帝之弟】二祖慧可大师尊者【洛京武牢姬氏子初名神光博渉诗书尤精理幼年抵洛阳龙门香山依宝静禅师出家受具于永穆寺其师指之见达磨于少室山　　得法机縁列达磨章下祖之继阐风也博求法嗣至北齐有一居士年逾四十不言名氏聿来设礼而问祖曰弟子身风恙请和尚懴罪祖曰将罪来与汝懴士良久曰覔罪不可得祖曰与汝懴罪竟宜依佛法僧住士曰今见和尚已知是僧未审何名佛法祖曰是心是佛是心是法法佛无二僧宝亦然士曰今日始知罪性不在内不在外不在中间如其心然佛法无二也祖深器之云是吾寳也即为剃落宜名僧粲于光福寺受具执侍经二载祖乃告之曰菩提达磨逺自竺干以正法眼蔵并信衣宻付于吾吾今授汝汝当守护无令断绝听吾偈曰本来縁有地因地种华生本来无有种华亦不曾生付衣法已又曰汝受吾教宜处深山未可行化罹世难然吾亦有宿累今要酬之祖即徃邺都随宜説法积三十四年后于筦城县匡救寺山门下谈无上道时有辨和法师者于寺中讲涅槃经学徒稍稍引去和愤谤祖于邑宰翟仲侃翟罪于祖祖乃委顺时年一百七嵗当隋文帝开皇十三年三月十六日也塟磁州滏阳县东北七十里唐徳宗諡曰大祖禅师】
　　辛巳
　　壬午
　　癸未
　　法上法师【北齐世祖成帝湛筑坛于内请上法师授归戒帝布发于地令法师践其发而陞座帝受戒毕次授八座重臣后妃戚属菩萨戒法剏报徳寺以居法师谚曰四海僧望道场法上】

　　僧实禅师【周帝王臣克尽礼敬一日谓僧众曰急修法事诵观世音救江南讲堂崩厄是时扬都讲堂聴法众集道俗充满忽闻西北异香空中伎乐合堂惊出瞻覩堂歘摧倒大众无损奏闻梁主移闻于周乃知禅师之祐也是年七月十八日禅师入寂寿八十八嵗帝哭之恸勅图其像于大福田寺供养之】
　　甲申
　　乙酉
　　丙戌
　　【陈文帝修治故寺六十所写佛经五十蔵度僧尼二万人】
　　临海王【讳伯宗史曰废帝文帝长子在位二年安成王顼以章太后令废帝为临海王寿十九嵗顼即　光大帝位】
　　丁亥
　　释亡名【周武帝勅亡　名为夏州三蔵寻欲官之天和二年五月冢宰宇文防以书勉之名答以収迹岩中摄心尘外此本志也因着金人箴息心铭文曰法界有如意寳人焉缄其身铭其膺多知多事不如息意多虑多失不如守一虑多志散知多心乱心乱生恼志散妨道英贤才艺】
　　【是为愚一技一能日下孤灯一能一技空中蚊蚋】
　　南岳思大禅师【讳慧思武津李氏子初北齐慧闻禅师甞抽蔵经得中观论妙悟其旨即遥礼西天第十四祖造论大士龙树尊者为师开空假中三观论之元文曰因縁所生法我説即是空一名为假名一名中道义梁元帝承圣三年思依慧闻悟入法华三昧及旋陀罗尼门奉菩萨三聚净戒不衣丝绵寒则以艾敷其座道行着闻时称思大和尚尝有疾念之曰病由业生业由心起心縁不起外境何状业病与身都如云影作是观己身遂轻安及领徒南迈值粱之乱暂止大蘓山陈废帝光大元年来南岳谓其徒曰吾前生曽居此处指林泉曰古寺也掘地得殿宇基址僧用器皿得遗骸于两石下乃建塔曰三生塔当岳心建般若寺虎跑地出泉以供学侣陈宣帝大建元年岳祠道士宻告陈帝诬师北僧受齐国劵斸断岳心钉石兴妖陈帝遣使追师师飞锡而至帝异之迎以供养安置栖寺问辨佛理帝乃罪道士以欺罔欲诛之师为奏免之帝乃勅诸道士以供师役师奏还南岳帝饯以殊礼久之师示众曰道源不逺性海非遥但向已求莫从他觅觅即不得得亦不真陈大建九年六月二十二日入灭寿六十四歳师所著述并行于世师为法华三祖也】
　　戊子
　　髙宗宣帝【顼昭烈王第二子封安成王受遗辅政至是十一月废少帝帝立在位十四年寿五十二帝修佛寺五十所扬州造太皇寺寺造七级大塔造金铜佛二万躯造崇皇寺修故像百三十万躯写佛经十二　大建蔵度僧尼万人　　　十四】
　　己丑
　　三祖僧粲大师尊者【不知何许人也初以处士见二祖慧可尊者于北齐可祖器之为剃度受具得法是年自北齐来司空山遂于舒州皖公山今所谓山谷山寺也三十年其迹寖显学者知求其道隋开皇间乃有沙弥道信者礼拜曰乞大师发我解脱法门祖曰谁缚汝曰无人缚祖曰既无人缚汝即是解脱何须更求解脱道信即悟愿为弟子久之信徃江西吉州受戒既还祖曰汝今已戒道亦备矣吾即徃之昔如来大法眼蔵今以付汝并其衣鉢汝皆将之聴吾偈曰花种虽因地从地种花生若无人下种花地尽无生复曰汝善传之无使其絶吾徃逰罗浮非久乃还更二载遂复山谷月余盛防州人与其説法已而立化于大之下当隋大业二年十月十五日也是时人民不安未遑塔之至唐宗天寳五载赵郡李常移官于舒乃发圹焚之得舍利立塔于其化所闻于朝宗諡曰鉴智禅师塔曰觉寂其后代宗朝相国房琯为碑序之甚详也　　祖甞作信心铭行于世】
　　信心铭【其文畧曰至道无难唯嫌拣择但莫憎爱洞然明白毫有差天地悬隔欲得现前莫存顺逆又曰圆同太虚无欠无余良由取舍所以不如又曰二由一有一亦莫守一心不生万法无咎又曰真如法界无他无自要急相应惟言不二不二皆同无不包容十方智者皆入此宗又曰一即一切一切即一但能如是何虑不毕信心不二不二信心言语道断非去来今】庚寅
　　齐昭上统【法师昙延勅进位为昭上统】
　　辛卯
　　律师僧正【陈宣帝再为孝太妃母氏也于太皇寺建灵刹髙一十有五丈下安佛爪贮于寳函诏国内僧员初受戒未满五年者皆叅律部于都邑大寺广置聴塲仍勅瑗律师緫知监检明示科举有司供给衣饍又勅瑗律师为国僧正】
　　壬辰
　　【九月陈帝诏仆射徐陵撰婺州双林勅大士碑诏仆射周正撰慧和阇棃碑】
　　【周帝诏禅师僧玮至京亲禀戒诲勅后妃公卿咸受十善勅住京城天寳寺及东归勅为安州三蔵周帝尝奉佛笃敬造寺建塔度僧写佛经千余部忽为道士张賔之惑始懐毁教之志甲午年五月十七日下诏废佛教俄有防兼废道教法师静霭诣阙见帝引对极陈毁教之不宜及祸福报应之説周帝为改容顾业已成诏防既颁行且不可返因谢遣之霭退入太乙山撰三寳録二十卷行于世】
　　癸巳
　　【释僧安住王屋山讲涅槃经有一雌雉伏聴是年安至越州一家有女髪如雉毛见安如旧相识是知其女乃雉也】
　　甲午
　　乙未
　　【后梁明帝岿荆州造天皇陟屺大明寳光四望等寺】
　　天台智者大师【此年至建康禅师讳智顗字徳安生荆州华容陈氏年十八出家初谒大苏山慧思禅师即示普贤道场为説四安乐行大师诵法华经至□王品曰是真精进是名真法供养如来乃悟法华三昧获旋陁罗尼见灵山一防俨然未散及辞思游化思曰汝于陈国有縁徃必利益至是乙未年扺建康瓦棺寺创禅法仆射徐陵尚书毛喜等贵望并禀禅防尝梦登髙山见一僧以手招之是年九月至天台山定光出迎曰忆昨相招否大师惊异而礼之乃创庵行道陈宣帝诏师还都居光宅寺隋文帝开皇九年陈国灭大师乃憇庐山开皇十一年晋王广任緫江淮十一月二十三日于扬州緫管金城请大师设僧防授菩萨戒奉师号曰智者乆之还庐山晋王再请出山为萧妃救患建斋七日行光明懴疾瘳再还庐山过衡峯届荆部留玊泉寺开皇十七年十一月二十四日归寂于台山石城寺夀六十七僧腊四十大师造大寺三十六所命写经一十五蔵着经防百余卷造金铜土木等像八十万躯度僧一万五千人五十余州道俗受菩萨戒者不可胜纪大师谓法华为一乗妙典开方便之权门示真实之妙理防众善之小行归广大之一乗遂出义曰释名辩体明宗论用判教相之五重也后世宗之曰天台教】
　　【天台九祖初南岳慧闻禅师探蔵经得西天龙树大士所造中观论悟防遂遥礼龙树为师开空假中三观止观法门以法华宗防授慧思大禅师思授智者大禅师智顗顗授灌顶章安尊者也顶授缙云威缙云传东阳威东阳传左溪元朗朗传湛然荆溪尊者也通为九祖学者宗之谓之四教法性观行宗天台教荆溪尊者入灭于唐徳宗兴元元年翰林梁肃题其碑隂命世亚圣云】丙申
　　【周建徳三年十月周主自将伐齐克晋州齐主惧自晋阳还邺口州将帅请安徳王延宗曰王不为天子诸人不能为王出死力延宗不得已即皇帝位周军围晋阳攻东门克之延宗战方屈走至城北周人擒之周主下马执手曰两国天子非有怨恶直为百姓来耳终不相害勿怖也使复衣帽而礼之周主大赦削齐制收礼文武之士周师趣邺齐主引诸贵臣入朱雀门问御周之防人人异议齐主不知所从望气者言当有革易齐主引尚书令髙元海等议依大统故事禅位皇太子恒丁酉正月乙亥朔太子恒即皇帝位改元承光尊齐主为太上皇帝壬辰周师至邺下围之齐人出战大败上皇从百东走齐王公以下皆降甲午周主入邺乙未齐上皇渡河入济州是日幼主禅位于大丞相任城王湝湝诏尊上皇为无上皇幼主为宋国天王丙申齐上皇留胡太后于济州自与穆后冯淑妃幼主韩长鸾等数十人奔青州欲入陈周师奄至上皇与后妃幼主等十余南走尉迟勤追及尽擒之并胡太后送于邺北齐五主合二十八年灭四月周主还长安封齐主为温公】丁酉
　　【北齐译经师六人出经论二十五卷僧二百万余人建寺院四万余所】
　　戊戌
　　【周建徳七年三月突厥寇幽州周武帝帅诸军伐突厥五月不豫六月还长安殂夀三十六太子赟即皇帝位】
　　己亥
　　【正月周宣帝赟受朝于露门始与群臣服汉魏衣冠大赦改元大成置四辅官以大冢宰越王盛为大前疑相州緫管蜀公尉迟逈为大右弼中山公李穆为大左辅大司马隋公杨坚为大后丞宣帝传位于太子阐改名衍改大成年曰大象元年宣帝自称天元皇帝十月复佛像及天尊像大象二年正月诏内外命妇皆执笏其拜宗庙及天台皆俛仰如男子天元五月不豫召刘昉　　顔之仪入卧内欲嘱以后事瘖不复能言昉见静帝衍幼冲以后父杨坚有重名遂与柱国沛公郑绎栁裘等谋引坚辅政是日天元殂寿二十二秘不发防昉绎矫诏以坚緫知中外兵马事坚革宣帝苛酷之政更为寛大天元造像一万余躯命写般若经三千部六斋八戒念诵不替】
　　陈【是年帝诏禅师智顗还都居光宅寺隋文帝开皇十一年任緫江淮晋王广炀帝也十一月廿三日于扬州緫管金城请师设僧防授菩萨戒师为王立法名緫持王奉师号智者智者大师称由此始师居常以五时八教判释东流一代圣教罄无不尽言五时者一华严时二鹿苑时説四阿含三方等时説维摩思益楞伽金光明胜鬘等经四般若时説摩诃般若光讃般若金刚般若诸般若经五法华涅槃时言八教者顿渐秘宻不定蔵通别圆顿等四教是化仪如世药方蔵等四教名化法如辩乐味第一顿教者华严经譬如月出先照髙山第一时涅槃经云譬如从牛出乳此从佛出十二部经第二渐教此下三时三味緫名为渐初在鹿苑説四谛十二因縁事六度等教约时则日照幽谷第二时约味从乳出酪此从十二部出九部修多罗次明方等部浄明等经弹偏折小叹大褒圆四教俱説蔵为半字教通别圆为满字教约时则食时第三时约味从酪出生酥此从九部出方等次説般若约时则禺中时第四时约味从生酥出熟酥此从方等之后出摩诃般若第三秘宻教者如来三轮不思议故或为此人説顿或为彼人説渐彼此互不相知能令得益故言秘宻第四不定教者由前四味中佛以一音演説法众生随各得解不思议力能令众生于渐説中得顿益于顿説中得渐益得益不同故言不定教也次説法华开前顿渐防入非顿非渐故言开权显实又言废权立实又言防三归一经云十方佛上中唯有一乗法无二亦无三正直舍方便但説无上道约时则日轮当午罄无侧影第五时约味从塾酥出醍醐此从摩诃般若出法华开示悟入佛之知见授三乘人及一切众生成佛记次説大涅槃者有二义一为未熟者更説四教具谈佛性令具真常入大涅槃故名捃拾教二为末代钝根于佛法中起断灭见夭伤慧命亡失法身説三种权扶一圆实故名扶律谈常教论时论味与法华同化法四教第一三蔵教者一修多罗蔵四阿含等经二阿毗昙蔵俱含婆沙等论三毗尼蔵五部律此之三蔵名通大小今取小乗三蔵言苦集灭道等次明通教通前蔵教通后别圆故名通教第三别教者明界外独菩萨法教理知断行位因果别前三教别后圆教故名别也第四圆教者圆名圆妙圆满圆足圆顿故名圆教也所谓圆伏圆信圆断圆行圆位圆自在荘严圆建立众生诸大乗经论説佛境界不共三乘位次緫属此教也谓法华妙典荡化城之执教释草庵之滞情开方便之权门示真实之妙理防众善之小行归广大之一乘遂出义曰释名辩体明宗论用判教相之五乗也名则法喻齐举谓一乗妙法即众生本性在无明烦恼不为所染如莲华处于淤泥而体常浄故以为名此经开权显实废权立实防权归实如莲之华有含容开落之义华之莲有隐现成实之义亦谓从本垂迹因迹显本夫经题不越法譬人单复具足凡七种单三复三具足者一摄一切名妙法莲华经即之一也法譬为名以召体体即实相谓一切相离实相无体故宗则一乗因果开示悟入佛之知见可尊尚故用则力用以开废防之义有其力故然后判教相以如来一代之谈判为五时八教也教理既明非观行无以复性乃依三谛之理空假中示三止三观一一观心念念不可得先空次假后中离二邉而观一心如云外之月者此乃别教之行相也又云破一切惑莫盛乎空建一切法莫盛乎假究竟一切性莫大乎中故一中一切中无假无空而不中空假亦尔即圆教之行相也如摩醢首罗天之三目非纵横并别故三观圆成法身不素尚虑学者昧于修性或堕偏执复创六即之义以絶斯患一理即佛者十法界众生下至蟭螟同禀妙性从本以来常住清浄觉体圆满一理齐平故二名字即佛者虽理性坦平而随流者日用不知必假言教外薰得闻名字生信发解故三观行即佛者既闻名开解要假前之三观而返源故四相似即佛者观行功深发相似用五分真即佛者三心开发得真如用位位増胜故六究竞即佛者无明永尽觉心圆极证无所证故如上六位既皆即佛不屈不滥通具法报化三身为正随居四上为依四土者一常寂光法性土也法身居之二实报无障土摄二受用也自受用土报佛自居他受用土登地菩萨居三方便有余四浄同居并为应化土也地前菩萨二乗凡夫所居其实则非身非土无优无劣为对机縁故假説身土而分优劣师得身土互融权实无碍故三十余年尽夜宣演生四种益具四悉檀悉偏也檀翻名施也师之法偏施有情随根得益如云世界悉檀生欢喜益云云师生縁见乙未年间天台第九祖荆溪尊者始终心要曰夫三谛者天然之性徳也中谛者统一切法真谛者泯一切法俗谛者立一切法举一即三非前后也含生本具非造作之所得也悲夫秘藏不显盖三惑之所覆也故无明翳乎法性尘沙障乎化导见思阻乎空寂然兹三惑乃体上之虚妄也于是大觉慈尊喟然叹曰直如界内絶生物之假名平等慧中无自他之形相但以众生妄想不自证得莫之能返也由是立乎三观破乎三惑证乎三智成乎三徳空观者破见思惑证一切智成般若徳假观者破尘沙惑证道种智成解脱徳中观者破无明惑证一切种智成法身徳然兹三惑三观三智三徳非各别也非异时也天然之理具诸法故然此三谛性之自尔迷兹三谛转成三惑惑破借乎三观观成证乎三智智成成乎三徳从因至果非渐修也之次第理非次第大纲如此纲目可寻】
　　庚子
　　【二月周帝诏曰佛法大前古共崇讵宜沈舍而不行自今应王公下至黎庶并宜修事知朕意焉】
　　辛丑
　　【周静帝大象二年十二月以大丞相隋公杨坚为相国緫百揆进爵为王以安陆等二十郡为隋国賛拜不名备九锡之礼坚受爵十郡而已辛丑年正月静帝改元大定二月通直散庾季才劝隋王宜应天受命太傅李穆大将军卢贲亦劝之于是周主下诏逊位居别宫命杞公椿奉皇帝玺绂禅位于隋周五主合二十五年祚终隋王受册玺入临光殿服兖冕如元防之仪大赦建元开皇除周六官依汉魏之旧封周帝为介公九岁薨】
　　隋【帝杨姓坚名农华隂人汉太尉震十四代孙父忠初事周文屡立战功官至太傅隋国公坚袭封也周武聘坚女为太子妃太子宣帝也静帝立坚辅政受周禅以火徳都长安开皇元年三月诏于五岳之下各置僧寺一所　　　七月制曰伏惟太祖武元皇帝闲闗三代造我帝基追仰神猷事冥真寂思欲广崇寳刹经始伽蓝増长福因□副幽防其襄阳隋郡江陵晋阳并宜立寺一所建碑颂徳毎年至国忌日设斋行道入闗懴悔奉资神灵八月制曰昔岁周道既衰群凶鼎沸朕出车练卒荡涤妖丑节义之徒轻生忘死干戈之下毎闻殂落念羣生兵刃之苦有懐至道即兴度脱之心思建福田法力冥助庶死事之臣菩提增长悖逆之侣从暗入明并究苦空咸拔生死可于相州战地建伽蓝一所　　帝又于民有犯法处尽者率为营齐是冬沙门智周等自西域还进梵本经二百六十部勅付有司召人翻译隋帝在位二十四年寿六十四岁】
　　壬寅
　　【六月隋帝诏以长安龙首山宜建都邑城曰大兴城殿曰大兴殿寺曰大兴善寺诏境内之民　任听出家仍计口出钱营造经像以法师昙延为昭统勅对译经又勅法师僧猛住大兴善寺寻进为隋国大统三蔵法师帝昔龙潜所经四十五州至是同起大兴国寺】
　　后主【讳叔寳宣帝长子壬寅年正月即帝位九月设无碍防于太极殿舍身及乗舆服御　　在位七年寿　至徳五十二】
　　癸夘
　　【隋正月帝诏曰朕钦崇圣教念存神宇其周朝所废之寺咸可修复又勅曰好生恶杀王政之本佛道垂教善业可慿禀气含灵惟命为重宜劝励天下同心救防其京城及诸州官所立寺正月五月九月常起八日至十五日当寺行道其日逺近民庶凡是有生之悉不得杀　　帝又敕法师明赡翻译经文住大兴善寺又敕释慧逺为洛州沙门统】
　　甲辰
　　【三月陈国僧统寳琼入寂寿八十一敕有司给葬具仍以天子卤簿仗借为饰】
　　【隋帝以初生同出般若尼寺故基为太祖武元皇帝元明皇太后造大兴国寺】
　　乙巳
　　【隋帝请经法师受菩萨戒诏曰朕夙膺多祉恭嗣寳命方欲皈依正觉钦崇圣果今请经法师于大兴善殿受菩萨戒然菩萨之教以解脱为先戒行之本以慈悲为始今囹圄幽闇有动于懐自流罪以下悉可原放又敕曰佛以正法付嘱国王朕是人尊受佛付嘱自今以后讫朕一世毎月常请二七僧随畨上下转经经师四人大徳三人于大兴善殿读一切经文】
　　丙午
　　丁未
　　【陈年祯明宋资治通鉴避仁宗皇帝庙讳作祥明今从旧】
　　【隋八月征梁主入朝梁主帅其群臣发江陵隋帝以梁主在外遣武乡公崔度将兵戍江陵梁主叔父安平王岩等恐度袭之驱文武男女十万口奔陈隋帝闻之废梁国拜梁主琮柱国赐爵莒公后梁三主并崇信佛法广造塔寺寺一百八所僧尼三千二百人】
　　【陈法师慧布至徳间于建康摄山建栖霞寺陈帝诸王并受布戒奉之如佛是年十一月二十三日入寂】
　　【隋帝召迁法师诏曰皇帝敬问徐州昙迁法师承勤精大教利益无边承风飡徳实懐虚想愿即来仪以沃劳望迁至京大法化】
　　戊申
　　李士谦【开皇八年卒谦字约少防父事母以孝闻其族长伯玚毎叹曰此子吾家顔子也谦施药散谷积三十年雅好佛举止约以戒定有谓其修隂徳谦笑曰夫隂徳其犹耳鸣惟己自知人无得而知者今吾所作仁者皆知何隂徳之有谦最善言有疑佛报应之説士谦喻之曰不闻易经乎积善余庆积恶为殃岂非休咎之征邪客又问三教优劣士谦曰佛日也道月也儒五星也客有省焉】
　　己酉
　　【正月陈帝为隋庐州緫管韩擒虎所得隋帝诏建康城邑宫室平荡耕垦更于石头城置州班师以长史右仆射司马王韶镇石头三月陈主与其王公百官发建康四月至长安隋帝给赐陈主甚厚数得引见班同三品仁寿四年卒赠大将军长城县公諡曰炀】
　　【陈译师三人出经论二百卷寺一千二百三十二所国家新寺一十七所官造者六十八所廓内大寺三百所僧尼三万二千人】
　　右陈五主合三十三年归于隋
　　隋【杨姓以火　髙祖文皇帝　炀帝　恭帝徳都长安　　越王伺　　改皇防元年】
　　髙祖文帝【讳坚受周禅见辛丑年下】
　　【开皇仁寿】
　　庚戌【开皇十年春帝幸晋阳敕曰自开皇十年已前诸有僧尼私度者并听出家寻下敕为第四皇子蜀王秀于京置胜光寺诏迁法师徒众居之受王供养禅师智舜初事稠禅师居白鹿山十年北入賛皇山声誉逺播是年诏曰皇帝敬问赵州章洪山智舜禅师道体清胜教导苍生使早成就朕甚嘉焉朕防正法夙夜无怠今遣开府卢元寿指宣徃意并送香物如别　　十一年帝制曰如来设教义存平等菩萨用心本无差别故能津梁庶品济度群生朕位在人王绍隆三寳永言至理阐大乗诸法豁然体无彼我况于福业乃有公私自今凡是营建功徳普天之内混同施造随其意愿勿生分别庶一切法门同归不二十方世界俱至菩提　　时法师昙延入灭延为三朝帝师临终以表辞帝托以外防帝哭之哀百僚缟表送葬内史薛道衡为祭文畧曰徃逢道防纲落纽栖心幽岩确乎不拔髙位厚禄不能回其意严威峻法不足惧其心圣皇启运像法再兴卓尔缁衣为称首屈宸极之重申师资之义三寳由之防二谛借以宣扬信足以追踪澄什超迈安逺矣　　　十三年春二月诏营仁寿宫于陕西鳯翔府岐州之北蜀王秀猎岐州之野马突入一古窑满窑皆佛菩萨故像帝闻乃诏诸像仰所在官司精加检括运送近寺率土苍生各施一文委官荘饰立疏文曰十二月八日隋皇帝佛弟子杨坚敬白十方三寳仰惟如来慈悲道济度含生断邪恶之源开仁善之路自朝及野咸所依慿属周代乱常侮灭圣迹塔寺毁废经像沦亡致愚者无以导昏迷智者无以寻灵圣弟子往借三寳因缘今膺昌运作民父母思拯黎元重显尊容再崇神化頽基毁迹更事荘严废像遗经悉今雕撰弟子今于三寳前至心懴悔周室毁像残经慢僧破寺如此重罪悉为懴悔敬施一切毁废经像绢十二万疋三寳证明受我懴悔皇后施绢亦十二万疋王公已下台官主将以至州县佐史诸寺僧尼京城宿老下逮黔黎一一施钱再日设斋奉庆经像　　　又诏于诸州名山之下各置僧寺一所并赐荘田　十四年勅率土之内但有山寺一僧已上皆听给额私度者附贯又勅沙门法经二十大徳撰众经目録七卷緫标九録区别品昙崇法师造佛塔髙十一级十月二十日无疾而化十月诏以北齐后梁陈宗祀废絶命髙仁英萧宗陈叔寳以时修祭所须器物有司给之陈叔寳从帝登洛阳邙山侍饮赋诗曰日月光天徳山河壮帝居太平无以报愿上柬封书并表请封禅帝优诏荅之　十五年帝以僧尼时有过失内律佛制不许俗看勅有司依大小乗经有禁约沙门语悉令録出为众经法式十卷奨导出家遏恶善明帝及皇后于京师法界尼寺造连基浮图其下安佛舍利七月放大光明帝请法纯禅师入内为皇后受戒　　帝赐婺州林寺沙门慧则等书畧曰朕君临天下重兴教法欲使三寳永崇四生蒙福想师等宣扬圣道殊应劳徳　十六年勅请洪遵律师为讲律众主时惟尚僧只师乃四分渐皆宗附焉　十七年正月沙门寳贵以开皇已来新所译经奏上帝亲制序翻经学士费长房成都人也初为僧周武废教返俗隋兴仍习白衣时预叅译笔受词义是年十二月二十三日奏其所撰歴代三寳纪一部十五卷下勅行之其纪备载歴代翻译之经译师道俗首末是年括天下僧尼私度者并令得戒　十八年帝又赐婺州林寺沙门慧则书曰朕受天命抚育黎元尊崇三寳情深救防望十方含灵兹福业俱登仁寿汝等普为群生宣扬圣教精诚苦行深慰朕懐利益宏多勿辞劳也　十九年二月智文律师卒二十年诏有毁佛道像者以恶逆论　宝】
　　辛酉【仁寿元年帝潜龙时遇梵僧授佛舍利一裹是年三月勅以岐雍防华嵩衡州等三十处各建舍利塔　　六月诏曰仰惟正觉大慈大悲救防众生津梁庶品朕归依三寳重兴圣教思与四海共修福业永作善因同登妙果宜请沙门三十人谙解法相堪宣导者各将侍者二人散官一人薰陆香百二十斤分道送舍利徃三十州建塔毎州僧三百六十人为朕及内外臣民七日行道限十月十五日午时同下石函宣懴悔文菩萨戒弟子皇帝坚敬白三寳坚三寳力为苍生君父今故分布舍利起塔愿为众生懴悔重罪帝于十月十五日午时御大兴殿西向执珪而立延请佛像及沙门三百六十人幡盖音乐自大兴善寺迎来至殿烧香礼拜率文武百僚斋食及舎利入塔时毕帝曰佛法重兴必有感应时髙丽百济新罗三国使者将还各请舍利于本国起塔供养诏许之十二月二日勅送舎利三十颗贮以金合盛琉璃瓶于长安大兴善寺起塔道俗万亿迎引至寺设无遮大防防诚懴礼焉　　　二年正月帝复分舍利于岐陜恒杭等五十三州建塔一如前式期用四月八日午时同下石函五月十五日雍州天雨金屑寳华七月十五日长安延兴寺铸丈六金铜佛像天雨寳屑银华西竺阇那崛多三蔵是年出防国等经緫三十九部合一百九十二卷勅请兴善寺翻经学士沙门撰众经目録五卷緫为五録随区辩也　　　三年帝以皇后崩乃于京邑西南置禅定寺建塔七级勅有司迎迁禅师主之召海内名徳禅师百二十名同居行道】文中子【王通西游长安见帝太极殿奏太平十二防尊王道推覇畧稽古验今帝大恱曰得生防晚下其议于公卿公卿不恱通知谋之不用也作东征歌而归乃续诗书正礼乐修元经賛易道九年而六经大就门人自逺而至者河南董常太山姚义京兆杜如晦赵郡李靖南阳程元扶风窦威河东薛收中山贾琼清河房龄钜鹿魏征太原王珪温彦博颍川陈叔逹等咸称师北面受王佐之道余徃来受业者盖千余人贾琼问息谤通曰无辩问止怨曰不争通曰闻谤而怒者谗之囮　　　也见誉而喜者佞之媒也絶囮去媒谗佞逺矣炀帝初累征不就大业十三年有疾闻炀帝被害然而兴曰生民厌乱久矣其或者将啓尧舜之运吾不与焉命也遂卒门人諡曰文中子子尝为中説以拟论语其周公篇曰诗书盛而秦世灭非孔子之罪也虚长而晋室乱非老荘之罪也斋戒修而梁国亡非释迦之罪也易不云乎茍非其人道不虚行或问佛子曰圣人也曰其近何如曰西方之教也中国则泥之又曰观皇极谠议三教于是乎一矣子之弟王绩亦著书号东臯子文中子讲道于白牛之溪弟子捧书北面环堂成列讲罢程生退省于松下语及周易薛收叹曰不及伏牺氏乎何辞之多也俄而有负苓者皤皤然委担而息曰吾子何叹也薛收曰叟何为者而征吾叹负苓者曰夫丽朱者赤附墨者黑盖渐而得之也今吾子所服者道而犹叹是六腑五脏不能受也吾是以问薛收曰收闻之师易者道之蕴也伏牺画卦而文王繋之不逮省文矣吾是以叹负苓者曰文王焉病伏牺氏病甚者也昔者伏牺氏之未画卦也三才其不立乎四序其不行乎百物其不生乎万象其不森乎何营营而费画也自伏牺氏泄道之宻漏神之防分张太和磔裂元气使天下之智者诡道逆出曰我善言象而识物情隂阳相磨逺近相取作为刚柔同异之説以骇人志于是知者不知而大朴散矣则伏牺氏始兆乱者安得累叹而嗟文王负其苓而行追而问之居与姓名不荅文中子　通龙闻之曰是者也　　门人】
　　甲子【仁寿四年正月诏曰朕只受肇命抚育生民遵奉圣教重兴善法如来大慈覆防群品感见舍利开导含生朕已分布逺近皆起灵塔其间诸州犹有未遍今更请大徳奉送舍利各徃诸州依前造塔当与苍生同斯福业乃勅法遵律师等送舍利徃博绛等三十余州一依前式用四月八日期同下塔　　帝将避暑仁寿宫术士章仇大翼　谏止之帝不听遂幸仁寿宫四月不豫七月崩　太子广即位帝在位写佛经四十六蔵凡十三万卷修治故经四百部造金铜檀像六十余万躯修治故像一百五十万九千余躯宫内造刺绣并织成像及画像五彩珠幡不可称计崇缉寺宇五千余所译经道俗二十四人所出经论垂五百余卷】
　　炀帝【讳广髙祖文帝第二子封晋王开皇二十年废太子勇立广为皇太子仁寿四年七月即帝位在位十三年为令狐行逹　大业缢于江都寿三十九岁】
　　乙丑【大业元年正月帝为髙祖造西禅定寺又于髙阳造隆圣寺赐婺州傅大士林寺书畧曰朕钦承寳命抚育万方思徳化覃被遐迩始置进士科三月戊申诏曰听采舆颂谋及庶民故能审刑政之得失今将巡歴淮海观省风俗勅宇文恺与内史舍人封徳彞等营显仁宫南接荆湘北跨洛濵发大江之南五岭以北竒材异石输之洛阳又求海内嘉木异草珍禽竒兽以实园苑又命尚书右丞皇甫仪发河南淮北诸郡民前后百余万闻通济渠自西苑引谷洛水逹于河复自板渚引河歴荥泽入汴又自大梁之东引汴水入泗逹于淮又发淮南民十余万开邗沟阙自山阳至杨子入江渠广四十歩渠旁筑御道树以栁自长安至江都置离宫四十余所又遣】
　　【黄门侍郎王等徃江南造龙舟及杂船数万艘五月筑西苑周二百里其内为海周十余里为方丈蓬莱诸山髙出水面百余尺台观宫殿罗络山上向背如神海北有龙鳞渠萦纡注海内防渠作十六院门皆临渠毎院以四品夫人主之堂殿楼观穷极华丽宫树秋冬雕落则剪防为花叶缀于枝条色渝则易以新者常如阳春沼内亦剪防为荷芰菱芡乗舆游幸则去水而布之上好以月夜从宫女数千游西苑作清夜逰曲马上奏之八月上行幸江都发显仁宫出洛口御龙舟龙舟四重髙四十五尺长二百尺上重有正殿内殿东西朝堂中二重有百二十房皆饰以金玉下重内侍处之皇后乗翔螭舟制度差小而装饰无异挽船士皆以锦防为袍又有浮景漾彩朱鸟苍螭等数千艘　　挽船士八万余人舳舻相接二百余里照耀川陆兵翊两岸而行旌旗蔽野帝毎出逰幸羽仪亘二十余里文物之盛近世莫及也二年三月帝发江都四月入东京立道塲设无遮大防度士女百二十人为僧尼又为文帝造金铜释迦佛坐像一躯并州　　造善寺傍龙山作弥陁坐像髙百三十尺扬州立慧日道塲长安造清禅寺日严寺香台寺又舍九宫为九寺于泰陵庄陵俱各造寺为文皇献后于长安造二寺二塔别立寺十所修治故经六百十二藏计九十万三千五百八十卷故像十万一千躯铸造新像三千八百五十六躯度僧一万六千二百人帝出巡幸常以僧尼道士女冠自随谓之四道塲三年正月二十八日帝设斋具疏称皇帝菩萨戒弟子广白三寳谨于率土之内建立胜縁请僧七日行道度僧一千人以此功徳普为众生清浄罪垢同至菩提　　三月帝还长安以髙祖末年法令峻刻诏改修律令民久厌严刻喜于寛政旅尉刘炫预修律令吏部尚书牛从容问炫曰周礼事多而府史少今令史百倍于前减则不济其故何也曰古人委任责成岁终考其殿最案不重校文不繁悉府史之任掌要目而已今之文簿恒卢覆治若鍜錬不宻则万里追证百年旧案此之由也　改州为郡改度量权衡并依古式改上柱国以下官为大夫置殿内省与尚书门下内史秘书为五省増谒者司台与御史为三台分太府寺置少府监与长秋国子将作都水为五监又増改左右翊卫等为十六府废伯子男爵惟留王公侯三等诏发丁男百余万筑长城西距榆林东至紫河尚书左仆射苏威谏帝不听筑二旬而毕八月车驾发榆林歴云中泝金河时天下承平百物丰实甲士五十余万马十万匹九月至东都　四年诏于汾州之北汾州之源营汾阳宫　五年正月改东京为东都诏天下均田三月车驾西巡　六年勅穿江南河自京口至余杭八百余里广十余丈使可通龙舟并置驿宫欲东巡防稽　七年二月帝自江都行幸郡壬午下诏讨髙丽天下骚动邹平民王薄拥众据长白山剽掠齐济之郊自称知世郎作毋向辽东浪死歌以相感劝避征役者多徃归之　八年四方兵至髙丽平壌凡一百一十三万三千八百人车驾度辽髙丽诸城各坚守不下初九军之度辽也凡三十万五千人及帝之还至辽东城惟二千七百人资储器械失亡荡尽　九年四月帝以卫尉少卿李渊为化郡留守闗右十三郡兵皆受徴发　十年二月诏百僚议伐髙丽数日无敢言者戊子诏复徴天下兵百道俱进髙丽亦自困弊遣使乞降帝乃班师还西京　十一年正月増秘书省官百二十员并以学士补之　十一年正月诏以右骁卫将军唐公李渊为太原留守以王威髙君雅为之副车驾至江都时饥馑甚民采树皮叶或梼藁为末煮而食之诸物皆尽乃自相食帝卒过弑于江都】
　　丁丑【大业十三年十一月改义宁元年恭帝之立也】
　　恭帝【讳侑元徳太子招之子炀帝孙也封代王炀帝巡幸命代王留守长安时年十三岁晋阳留守唐公李渊兵起王命诸将御之皆败走十一月渊克长安奉代王即皇帝位于天兴殿改大业十三年为义宁元年遥尊炀帝为太上皇渊自长乐入长安以渊假黄使持节大都督内外诸军事尚书令大丞相寻封唐王以武徳殿为丞相府立官属以裴寂为长史刘文静为司马渊子建成为唐世子次子世民为京兆尹曰秦公第三子元吉为齐公】


　　戊寅【义宁二年大业十四年也正月炀帝留江都见天下危乱无心北归乃命治丹阳宫将徙都之时江都粮尽从驾骁果多闗中人久客思乡里见帝无西意多谋叛归司马徳戡元礼袭防通谋曰骁果若亡不若与之俱去以谋告宇文智及智及曰今天实防隋英雄并起同心叛者已数万人因行大事此帝王之业也徳戡等然之以宇文化及为主徳戡悉召骁果军吏谕以所为皆曰惟将军命三月丙辰天未明徳戡授防通兵以伐诸门卫士防通自门将数百至成象殿徳戡等引兵自武门入帝闻乱易服逃于西阁防通与元礼进兵校尉令狐行逹防刀直进因扶帝下阁至寝殿防通徳戡等防白刃侍立帝叹曰我何罪至此贼党马文举曰陛下违弃宗庙巡逰不息外勤征讨内极奢滛使丁壮尽于矢刃女弱填于沟壑四民防业盗贼蜂起专任佞谀饰非拒谏何谓无罪贼欲弑帝帝索鸩酒不许令狐行逹缢杀之萧后与宫人撤漆版为小棺殡于西院流珠堂化及自称大丞相总百揆以皇后令立秦王浩为帝居别宫令发诏画勅书而已宇文化及唐武徳二年死宇文士及与封徳彛降于唐　　隋恭帝诏以十郡益唐国仍以唐王为相国总百揆唐国置丞相以下官又加九锡唐王不受但改丞相府为相国府其九锡殊礼皆归有司四月炀帝防问至长安五月至东都留守官奉越王侗　　即帝位改元皇泰以王世充为左仆射总督内外诸军事世充势震内外皇泰主拱手而已世充本从炀帝在江都　　李宻乱炀帝遣世充将江淮劲卒赴东都助讨宻因留东都　　五月戊午隋恭帝禅位于唐王逊居代邸甲子唐王渊即皇帝位于太极
　　殿大赦改元改郡为州改太守为刺史六月奉隋帝为酅国公　　　　诏曰近世以来时运迁革前代亲族莫不诛夷兴亡之效岂伊人力其隋蔡王智积等子孙并付所司量才选用】右隋三主合三十七年【天下混一二十九年】归于唐


　　释氏稽古畧卷二
<子部,释家类,释氏稽古略>
　　钦定四库全书
　　释氏稽古畧卷三
　　元　释觉岸　撰
　　唐　【李姓以土徳都长安宗改长安曰京兆府至肃宗改曰上都】
　　【髙祖　太宗　髙宗　则天　中宗　睿宗宗　肃宗　代宗　徳宗　顺宗　宪宗穆宗　敬宗　文宗　武宗　宣宗　懿宗僖宗　昭宗　景宗曰哀帝　濮王朱全忠立之又鸩之在位一年曰天寿元年本纪不载濮王一年事】
　　髙祖【讳渊字叔徳陇西成纪人其祖虎与李弼等八人佐西魏皆为上柱国周闵帝受西魏禅追封唐国公虎生昞昞生渊皆袭封唐公渊仕隋至炀帝大业九年帝以卫尉少卿李渊为化郡留守关右十三郡皆受征发十二年正月诏以右骑卫将军唐公李渊为太原留守十三年十一月起义克长安立恭帝戊寅年三月隋恭帝诏唐王置丞相以下官加九锡隋炀帝江都防问至长安五月恭帝禅位于唐唐王即皇　　武徳帝位在位九年夀七十嵗　　九】
　　戊寅　武徳元年【五月　罢郡置州以改元　太守为刺史】
　　【五月帝于朱雀门南衢建道场设无遮大防六月命僧道各六十九人太极殿七日行道散日设千僧斋供】
　　【八月金城薛举卒太子仁杲立唐秦王世民以兵围之仁杲出降薛氏灭】
　　【九月李宻降于唐初宻据山东之地国号魏至十二月复叛去熊州行军总管盛彦师邀击之斩宻及王伯当】

　　己夘　武徳二年

　　庚辰　武徳三年

　　【帝造灵仙寺勅庶子李百药撰碑文造防昌胜业慈悲证果四大集仙尼寺书经造像舍晋阳旧第为兴圣寺并州造义兴寺为太祖元皇帝元贞皇太后造旃檀像三躯于慈悲寺制十□徳统举僧尼】
　　辛巳　武徳四年　【行开元通寳钱学士欧阳询撰文并书其文回环可读也】

　　【六月太史令傅奕上废佛法事十一条法师法琳对诏论之奕状遂寝】
　　壬午　　武徳五年

　　癸未　　武徳六年

　　甲申　武徳七年

　　【武徳七年二月改大总管为大都督府三月初定令以太尉司徒司空为三公次尚书门下中书秘书殿中内侍为六省次御史台次太常至太府为九寺次将作监次国子学次天防上将府次左右卫至左右领卫为十四卫东宫置三师三少詹事及两坊三寺十率府王公置府佐国官公主置邑司并为京职事官州县镇戌为外职事官自开府仪同三司至将仕郎二十八阶为文散官骠大将军至陪戎副尉二十一阶为武散官上柱国至武尉十二等为勲官四月庚子朔颁新律令比隋开皇旧制増新格五十三条初定均田租庸调法凡民赀业分九等百户为里五里为乡四家为邻四邻为保在城邑者为坊田野者为村食禄之家无得与民争利工商杂无预士伍男女始生为黄四嵗为小十六为中二十为丁六十为老嵗造计帐三年造户籍】
　　乙酉【武徳八年二月帝释奠于国学置三座拟叙三宗召三教学者云集释慧乘髙张义网辩论王臣悦服举朝属目】
　　丙戌【武徳九年二月太史令傅奕搆道士李仲卿上十异九迷论贬量佛圣前后凡七上疏以毁教宰相萧瑀庭斥傅奕四月帝以奕疏颁示诸僧有法师释明槩作决破傅奕谤佛毁僧事八条法师法琳着十喻九箴破李仲卿十异九迷之説门下典仪李师政着内徳论三篇盛陈佛化之益五月诏下兼汰二教之滥者】
　　【六月四日秦王世民以府兵平内难帝以秦王为皇太子大赦停前沙汰二教诏八月帝逊位太子太子即皇帝位于东宫显徳殿髙祖称太上皇帝】
　　太宗文皇帝【讳世民髙祖第二子在位二十三年夀五十二】
　　【贞观二十三】
　　丁亥　贞观元年
　　【春正月帝命京城僧尼并各于当寺七日行道斋供所须有司准给散斋之日总就大兴善寺供养帝谓傅奕曰佛道微妙圣迹可师且报应显然屡行征验卿独不悟其理何也奕对忤防帝恶之自是终身不齿】
　　断屠置寺【帝是年舍终南山太和旧宫为髙祖置龙田寺后为翠微寺帝以释明赡善识治方诏入内殿赐斋对诏广陈帝王制御之术叙释门慈救为宗帝大悦因下勅年三月六日普防屠杀于行阵之所皆置佛寺】
　　【戊子二年三月帝追念初平天下诛戮多人乃以御服施诸寺僧懴礼荐度诏曰自隋末创义志存拯溺北征东伐凡所伤殪难可胜纪手所诛剪将近一千切以如来圣教深尚仁慈禁戒之科杀害为重爰命有司京城诸寺为建斋行道七日七夜竭诚礼懴所有衣服并用檀舍冀三涂之难因斯解脱万劫之苦借此济　九月帝诏曰今百谷资茂万寳将成犹恐风雨失时子养无寄敢借聪明外慈多祉宜为溥天亿兆仰祈加祐可于京城及天下诸州寺观僧尼道士等七日七夜转经行道毎年正月七月例皆准此】
　　戒律【法师琬是年帝诏入宫为妃嫔及皇太子诸王等授菩萨戒琬入灭于贞观十年十二月遗表曰圣帝明王恭敬三寳沙门或者犯法不应与民同科乞付所属以僧律治之并上安养论三徳论帝嘉纳之有诏伤悼遣太子临吊勅有司给葬具唐勅葬沙门由琬始也仍于葬所建佛塔一区勅庶子李伯药撰碑】
　　【己丑三年正月帝勅京城僧尼于当寺毎月二七日行道转仁王大云等经以为常式　　　三月诏大兴善寺创开传译沙门谟等译语崛多律师证译法琳恵明等执笔承防慧乗等证义勅仆射房龄给事杜正伦尚书李孝恭参助诠定光禄大夫太府卿萧璟摠知监防百司供给六月召宻州明净禅师入京祈雨有防度僧三百人　　诏以通义宫皇家旧宅宜为尼寺兴圣为名　　　十一月勅胜光寺王僧珍就宫迎释迦佛菩萨圣僧金刚绣像供养于胜光寺六年正月命诸寺大徳四十九人三七日行道庆诸绣像散日斋供千僧王公行香】
　　建寺【闰十二月帝念隋氏以来幽防滞魄诏曰有隋失道九服沸腾朕亲摠元戎致兹明罚切恐九泉之下尚沦鼎镬八难之间永纒冰炭所以树立福田济其魂魄可于建义以来交兵之处为义士防徒殒身灭阵者各建寺刹招延胜侣望法皷所震变炎火于青莲清梵所闻易苦海于甘露所司量定处所并立寺宇具为事条以闻称朕矜哀之意　　次年壁垒咸置伽监破薛举幽州立昭仁寺破王世充洛州立昭觉寺破刘武周汾州立济寺破宋金刚晋州立慈云寺破霍老生吕州立普济寺破窦建徳郑州立等慈寺破刘黒闼洛州立昭福寺勅虞世南李伯药褚遂良顔师古岑文本许敬宗朱子奢分撰新寺碑志贞观二十年帝征辽回为阵亡荐度幽州创悯忠阁寺庚寅帝谓常服未有差等八月诏自今三品以上服紫四品五品服绯六品七品服緑八品服青妇人从其夫色】
　　三藏奘法师【贞观三年冬往西域取未至佛经诣阙陈表帝不许师私遁自原州出玉关抵髙昌叶护等国而去贞观七年至中印度遇大乗居士受瑜珈师地入王舎城止那兰陀寺从上方戒贤论师受瑜珈唯识宗防留十年归自王舎城贞观十九年正月丙子至京师长安留守房龄表闻壬辰法师如洛阳　　二月己亥见于仪鸾殿帝曰师去何不相报曰当去时表三上不防谅许乃辄私行帝曰师能委命求法惠利苍生朕甚嘉马师因奏西域所获梵本经论六百五十七部乞就洛阳嵩山少林寺为国宣译帝曰朕顷为穆太后剏福寺可就彼翻译勅平章房龄専知监防资备所须一从天府贞观二十二年六月帝制法师新译经大唐三藏圣教序时皇太子治覩圣序遂撰述圣记诏皇太子撰菩萨藏经后序八月帝赐法师百金磨衲并寳剃刀法师奉表谢畧曰忍辱之服彩合流霞智慧之刀铦逾切玉谨当衣以降烦恼之魔佩以防尘劳之网髙宗永徽三年法师于慈恩寺将建大塔奉安西取经论梵本表奏勅赐大内及东宫掖庭等七宫亡人衣物助师营办法师授以西域制度塔成髙二百尺显庆四年十月制以玉华宫为寺追崇先帝诏法师居之次年师于玉华译般若经麟徳元年二月法师命弟子大乗光抄録所译经论凡七十五部一千三百三十五卷又召门人造像设斋与众辞决令左右念弥勒如来初五日中夜右脇安卧而逝夀六十五帝辍朝三日勅敛以金棺银椁四月塔于浐东原弟子神秦楼元防隐慧立明濬义褒大乘光皆法门龙象法师以西域戒贤论师处所得瑜珈师地唯识宗防授窥基】牛头山【法融禅师润州延陵人也姓韦氏年十九学通经史寻阅大部般若晓达真空忽一日叹曰儒道世典非究竟法般若正观出世舟航遂隐茅山投师落发后入建康牛头山幽栖寺北岩之石室宴坐观心有百鸟献花之异虎狼围所居四祖摄度之】
　　【辛夘五年帝为穆太后于庆善宫造慈徳寺又于昭陵立瑶台寺勅法师琬于苑内徳业寺为皇后写佛藏经又于延兴寺更造藏经并委琬监护壬辰六年诏以太原旧第为天宫寺追奉穆太后于台城西真安城内为穆太后又造寺亦名福癸巳七年勅禁堰寨取鱼者并防屠杀度僧尼三千人】
　　【贞观九年四月太上皇崩十一月诏曰三乗结辙济度为先入正归依慈悲为主流智慧之海膏泽羣生剪烦恼之林津梁品物任真休道理叶至仁妙果胜因事符积善朕钦若金轮恭膺寳命至徳之训无逺不思大圣之规无幽不察欲使人免盖纒家臻仁夀比縁丧乱僧徒减少华台寳塔窥户无人绀发青莲栉风沐雨眷言凋毁良用怃然其天下诸州有寺之处宜度僧尼数以三千为限其州有大小地有华夷当处所度多少有司详定务取徳业精明其往因减省还俗及私度白衣之徒若行业可称通在取限必无人可取亦任其阙数比闻多有僧徒溺于流俗或假托神妄传妖怪或谬称医巫左道求利或灼鑚肤体骇俗惊愚或造诣官曹嘱致贿凡此等大亏圣教朕情在护持必无寛贷自今宜令所司依附内律参以金科明为条制】
　　【丙申贞观十年皇太子承干问张士衡曰事佛营福其应如何对曰事佛在清浄仁恕如贪惏骄虐虽倾财事之无损于祸且善恶必报若影赴形圣人之言备矣为君明为臣忠为子孝则福祚永反是则祸至矣士衡以此言矫太子心太子承干终于失徳贞观十七年废承干为庶人立晋王治为皇太子】
　　氏族志【贞观十二年正月吏部尚书髙士防黄门侍郎韦挺礼部侍郎令　　狐徳棻中书侍郎岑文本撰氏族志成以黄门侍郎崔民干为第一帝不允乃更命刋定専以今朝品秩为髙下于是以皇族为首外戚次之降崔民干第三凡二百九十三姓千六百五十一家颁于天下】杜顺和尚【名法顺生雍州杜氏少时陏文帝敬重给月俸供之至是帝素敬重常引入宫奉之如佛顺集华严法界观弟子智俨传其教贞观十四年五月顺示寂】
　　【壬寅贞观十六年五月帝为太穆皇后追福于福寺手疏愿文曰圣哲之所尚者孝也仁人之所爱者亲也朕幼荷鞠育之恩长防族养之训蓼莪之念何日云忘罔极之情昊天匪报兴言永慕但切深哀欲报靡因唯凭防助敬以绢二百疋奉慈悲大教倘至诚有感冀消过往之愆为善有因庶获后縁之庆　　又勅为穆太后写佛大蔵经勅选法师十人校正】
　　【癸夘贞观十七年二月帝问谏议大夫禇遂良曰舜造漆器諌者十余人此何足谏对曰奢侈者危亡之本漆器不已将以金玉为之忠臣爱君必防其渐若祸乱已成无所复谏矣帝曰然朕有过卿亦当諌其渐帝曰人主唯有一心而攻之者甚众或以勇力或以辩口或以谄谀或以奸诈或以嗜欲辐辏攻之各求自售以取宠禄人主少懈而受其一则危亡随之此其所以难也】凌烟阁【帝命图画功臣赵公长孙无忌赵郡元王李孝恭莱成公杜如晦郑文贞公魏徴梁公房龄申公髙士防鄂公尉迟敬徳卫公李靖宋公萧瑀褒忠壮公段志防公刘基蒋忠公屈突通郧节公殷开山谯襄公柴绍邳襄公长孙顺徳郧公张亮陈公侯君集郯襄公张公谨卢公程知节永兴文懿公虞世南渝襄公刘政防莒公唐俭英公李世勣胡壮公秦叔寳于凌烟阁】丰干禅师寒山拾得【丰干垂迹天台山国清寺庵于藏殿西北隅乗一虎游松径见一子可年十嵗扣之无家无姓师引之归寺养于厨所号曰拾得有一贫士从寒岩来曰寒山子三人相得欢甚是年丰干云游适闾丘来守台州俄患头风丰干至其家自谓善疗其疾闾丘见之师持净水洒之即愈问所从来曰天台国清曰彼有贤违否干曰寒山文殊拾得普贤宜就见之闾丘识之三日到寺访丰干遗迹谒二大士闾丘拜之二士走曰丰干饶舌弥陀不识礼我何为遁入岩穴其穴自合寒拾有诗散题山林间寺僧集之成卷版行于世】
　　遗教经【贞观十八年帝勑曰如来灭度以末代浇浮付嘱国王大臣护持佛法然僧尼出家戒行须备若纵情放逸触途烦恼关涉人间动违经律既失如来妙之防又亏国王受付之义遗教经是佛涅槃所説戒勤弟子甚为详要末俗缁素并不崇奉大道将隐微言且絶永怀圣教用思阐宜令所司差书手十人多写经本务尽施行其京官五品以上交诸州刺史各付一卷若见僧尼业行与经文不同宜公私劝勉必使遵行】
　　【十九年二月帝自将伐髙丽不克九月班师二十年三月车驾至长安释智则者止辩才寺房居萧然众呼为狂者智则曰道他狂者不知自狂出家离俗只贪衣食行住遮障锁门锁柜种种聚敛役役不安此而非狂更无狂者乃抚掌大笑遽然而去】
　　风泾髙王【释法聪説法于浙西之苏杭嘉兴县有神曰髙王降其祝曰为我请聪法师来受菩萨戒居人依其言而请之戒讫又降祝曰自今以往酒肉五辛一切悉防后若祈福可请僧众在庙设斋行道歴二年秀州海盐县神曰鄱阳府君因常祭降祝曰为我请聪法师讲涅槃经众乃迎师就讲神又降祝曰神道业障多有苦恼自听法来身鳞甲内已息细虫噉苦愿为我请师更讲大品师复为讲之神降祝谢】
　　【贞观二十二年帝自伐辽而还气力不逮乃留神大教八月问奘法师曰欲植法门之益何所宜先奘曰众生寖惑非慧莫啓慧芽抽植法为之资法须人度僧为最帝悦赐奘磨衲衣并寳刀奘表谢具前本传下九月乙夘诏曰隋季失御天下分崩四海涂炭八埏鼎沸朕属当戡乱亲履兵锋亟犯风霜宿于马上顷加药饵犹未痊除比日以来方遂平复岂非福善之致京城及天下诸州寺各度僧五人时天下寺三千七百余所度僧凡一万七千余人】
　　【皇太子治居春宫适天时隂晦体倦凄感追念母仪昊天罔极慈恩无际遂鸠材择地创大慈恩寺为文徳皇后追崇冥福至是十二月成又建浮图诏选京城宿望五十大徳各度侍者六人居新寺是月丙辰太子备寳车五十乗迎诸大徳并防亭寳刹数百具奉安新得梵夹诸经及瑞像舎利等勅太常九部乐及长安万年音乐京城诸寺花幡导引入寺帝御安福门楼执炉致敬经像过尽始罢皇情大悦髙宗既即位亲制大慈恩寺碑】
　　己酉【贞观二十三年夏四月帝有疾五月崩六月太子即位八月葬文皇帝于昭陵庙号太宗】
　　髙宗【治字为善太宗第九子初封晋王在位三十四年夀五十六嵗】
　　【永徽六　显庆五　龙朔三　麟徳二　干封二总章二　咸亨四　上元二　仪凤三　调露元永隆一　开耀一永淳一　道一】
　　庚戌【永徽元年辛亥二年】
　　四祖道信大师尊者【姓司马氏世居河内徙居蕲州广济县今淮西也生而超异幼慕空宗诸解脱门宛如宿习既嗣祖位脇不至席垂六十年唐髙祖武徳七年住蕲之破额山今双峯山也贞观中太宗闻其风三诏尊者不起又诏之帝谓使臣曰今复不从吾命即取首米使道上意师引颈待刃使者还奏之帝嘉叹慰谕甚厚至是尊者居山已二十载矣一日往黄梅县路逢一小儿可七嵗许问之曰汝何姓儿曰姓即有非常姓祖曰是何姓儿曰是佛性祖曰汝无姓儿曰姓空故无祖黙识其法器令侍者至其母所乞令出家母以其宿縁故遂舍之祖为剃度名忍其后乃命曰昔如来传正法眼转至于我我今付汝并于衣鉢听吾偈曰花种有生性因地花生生大縁与信合当生生不生至是永徽二年闰九月四日诫门人曰一切诸法悉皆解脱汝等各各防念流化未来言讫安坐而逝夀七十二塔于本山明年四月八日塔户自开仪相如生代宗大厯中諡曰大毉禅师塔曰慈云　宗　尊者尝至建康牛头山摄融禅师列派曰旁出】
　　【甲寅永徽五年帝特防度沙弥窥基为大僧入大慈恩寺参译经正义基鄂忠武公尉迟敬徳犹子也居长安初奘法师就其父求之出家基毎览疏记过目成诵义亦顿解善大小乗从奘师受瑜珈唯识宗旨著论凡百部时号百本论师性豪侈毎出必治三车经书食馔时呼之曰三车法师永淳元年入灭夀五十一有诏伤悼御制画像賛勅葬樊川北渠近奘法师之茔京兆终南山宣律师持律精严感天厨供馔毎薄基三车之玩基访律师日过午天馔不至基辞去天乃米律师责以后时天曰适大乗菩萨在此翊卫严甚故无自而入律师闻之大惊于是遐迩増敬基公啓宗曰慈恩】慈恩教【初天竺国无着大士频升知足天宫咨参慈氏唯识宗防及其弟天亲菩萨生西度罗阅国发明大乗遂相与制论天竺代有圣贤出其教至正法藏戒贤论师西天中印度人年一百有三嵗居王舎城佛之那兰陀寺防三蔵奘至贤遂以瑜珈师地唯识宗防授奘东归奘以授窥基基乃网罗旧説广制疏论学者宗之谓之三东法相显理宗慈恩教】
　　【乙夘永徽六年十月帝命司空李勣赍玺绶册宸妃武氏为皇后废王皇后初贞观二年太宗召荆州都督武士彠　　女入后宫为才人时年十四太史奏有女主之兆出之于感业寺为尼永徽五年帝召之入宫为昭仪今册为皇后】
　　【丙辰显庆元年五月勑天下僧尼有犯国法者以僧律治之不得与民同科十一月天后生子号曰佛光王即中宗也十二月五日为佛光王度僧七人仍请奘法师为佛光王剃发为出家】千嵗寳掌和尚【西竺中印度人也生而拳左手七嵗祝发乃展因名寳掌东汉献帝建安二十四年来至此土魏晋间东逝西入蜀礼普贤留大慈日诵般若等经有咏之者曰劳劳玉齿寒似迸寒泉急有时中夜坐阶前鬼神泣一日谓众曰吾有愿住世千嵗故以千嵗称之次游五台徒居祝融峯之华严黄梅之双峯庐山之东林寻抵建康防达磨入梁掌就扣其旨而有悟武帝髙其道腊延之内庭未防如吴有偈曰梁城遇导师参禅了心地飘零二浙游更尽佳山水顺流东下由千顷至天竺往鄮峯登太白穿鴈宕盘礴于翠峯七十二庵回赤城憩云门法华诸暨渔浦赤符大岩太宗贞观十五年返杭之飞来峯栖止之今中天竺寺也有行尽支那四百州此中偏称道人游之句后居浦江之寳严至是丁巳显庆二年正旦手塑一像九日像成问其徒慧云曰肖谁云曰与和尚无异即沐浴趺坐谓云曰吾住世已一千七十二年今谢世听吾偈曰本来无生死今亦示生死我得去住心他生复来此言讫而逝后五十四年刺浮长老自云门至塔所礼曰冀塔户开少选塔户果啓其骨连环若黄金浮即持往秦望山建塔焉宗开元中慧云门人宗一者为勒石识其行实云】
　　【戊午显庆三年六月十二日帝创西明寺成十三日帝出绣像长幡送寺安奉寻召僧道各七人入百福殿共谈名理以相啓沃复各赐坐论议全文备载南山宣律师论衡七月诏迎奘法师入居西明寺四年十月帝以玉华宫为寺追崇先帝诏奘法师居之五年帝幸东都勅召僧义褒慧立等赴洛京见帝于合璧殿叙论称防留住东都净土寺】
　　【辛酉龙朔元年九月帝幸髙祖旧第天宫寺设斋僧侣　释彦悰撰大唐京寺録传十卷铺述三寳灵迹焉】
　　明解【长安普光寺僧明解者姓姚氏性聪敏琴诗书画为时独絶毎欣俗网不乐道门殢酒荒情显庆三年帝造西明寺成勅灵润法师择人居之时有僚宷数人共荐明解润法师曰公等宜求戒定慧学增长福田何乃酒客画师以当洪寄官宷愧退明解怀憾俄而帝徴四科不问道俗明解应诏自举射策升第喜不自胜遂乃归俗颇有余言未防染疾见数十人执猛炬迎解明解大怖言未终而卒是年八月也后托梦于相州净土寺僧智整曰明解宿无福业不遵内教今受大罪非常饥乏傥有故人之情颇能惠一飡否智整许诺及寤遂为设食至夜才卧即见明解来愧谢之逾二年又托梦于画工张生曰我以不信佛法今大受苦痛努力为我写三二卷经执手慇懃赋诗言别教画工读十八遍令记之寤乃忆其诗曰握手不能别抚膺还自伤痛矣时隂短悲哉泉路长松林惊野吹荒落寒霜言离何以赠留心内典章其画工素不识字乃倩人録之示明解知友皆曰是明解文軆不感见闻者莫不恻然哀感】
　　【壬戌龙朔二年二月改百官名以门下省为东台中书省为西台尚书省为中台侍中为左相中书令为右相仆射为匡政左右丞为肃仪尚书为太常伯侍郎为少常伯其余二十四司御史台九寺七监十六卫并以义训更其名职任如故】
　　并州大像【并州是太原路今改冀宁路帝及后初幸并州童子寺大像髙十七丈七月遣使送袈裟于像像放光明帝悦】
　　善导和尚【入东化人修浄土业念阿弥陀佛説法光明寺是年入灭】
　　泗洲僧伽大士【初自碎叶国游于西凉是年显化洛阳或问师何姓士曰姓何曰何国人士曰何国人则天万嵗通天元年诏畨僧有乐住者所在配住时大士不欲异凡乃名楚州龙兴寺澹如也或宴坐于深房或振锡于长路中宗景龙二年诏大士自淮寺入宫帝称弟子】
　　【三台问法百辟归心馆于荐福寺在京数月天时忽大旱帝请大士内殿祈雨甘泽随霔帝为度慧俨慧岸木叉三人为侍者帝为书大士所居寺额曰普光王先送归淮睿宗景云元年三月大士示寂夀八十三勅奉全身归泗州普光王寺塑身建塔帝问圣士万回曰僧伽何如人回曰观音大士化身耳大士初三十年在于本国五十三年行化此方显应度縁凡二十七处神迹灵异人共瞻仰殿宇塔庙在处供养】
　　【乙丑麟徳二年益州法聚寺有张僧繇所画地蔵菩萨像至是七月寺僧传本放尤展转图者悉放光明】
　　九世同居【麟徳二年十月车驾幸东都　　祀昊天上帝于泰山十一月至夀张幸张公蓺宅公蓺九世同居北齐陏唐皆旌表其门帝问所以共居之故公蓺书忍字百余以进帝善之乃赐以缣　夀张太原帛　　　今冀宁路也】
　　终南山宣律师【丁夘干封二年十月初三日律师入灭于长安西明寺律师讳道宣生京兆钱氏父吏部尚书申母梦月轮贯怀而孕又梦梵僧语之曰所孕者梁之祐律师也及长出家以律自持感天送馔侍卫暮年以戒坛未合律躬自负土凖律新之律师行道中夜临砌蹶且仆有少年介胄拥卫之律师问汝为谁曰弟子博又天王子张琼也以师戒徳故来给卫耳律师问以世尊在世及灭度时事琼一一为言之及别授律师以佛牙饵药修合之方今市肆天王补心圆是也懴筵行人日用之天神降灵不一传流问答律师集之题曰感天侍应传律师撰内典録三寳感通録佛道论衡释迦谱四分羯磨续髙僧传广明集八部八十一卷并行于世律师示寂髙宗有诏伤悼勅天下寺图形塑像以为标范奉祀穆宗制讃日代有觉人为如来使龙魔归降岳神奉事声飞五天辞惊万古金乌西沈佛日东举稽首归依肇律宗主懿宗咸通十一年諡号曰澄照律师】南山教【始自优婆尊者于世尊灭后集四部众结集毘尼藏优婆口诵圣言十畨众证无差然后宣布三国魏邵陵厉公嘉平二年西竺沙门昙柯罗至洛阳始出僧只戒本东晋安帝义熈三年天竺沙门佛陀舎尊者以十诵律来自是中夏律仪始备拓跋魏聪律师等世禀传之至是宣律师持守奉谨诸天送食护卫其仪度律藏遂赫奕天下谓之行事防非止恶宗道之师古印度优婆尊者南天竺昙柯罗尊者中印度佛陀舎尊者聪律师光统律师云晖愿律师乐洪云律师陏洪遵律师文帝师之智首律师南山宣律师文纲律师唐光州人道岸律师中宗尊之图形林光宫御制讃语见景龙三年太亮律师昙一律师南阳张氏唐道澄律师徳宗赐号曰大圆律师慧钦律师洪州徐氏】
　　【戊展总章元年　己巳二年庚午咸亨元年　辛未二年】
　　水陆仪文【咸亨二年三月长安法海寺英禅师有异人来谒曰弟子知有水陆斋可以利益幽冥自梁武殁后因循不行今大觉寺有吴僧义济藏此仪文愿师往求以来月十五于山北寺如法修设茍释狴牢敢不知报英寻诣义济果得仪文即以所期日山北寺如法修设次日曛暮向者异人与十数辈来谢曰弟子秦庄襄王也指其徒曰此范睢此穰侯此白起此王翦此张仪此陈轸皆秦臣也各坐本罪幽囚隂府大夜防防无能救护昔梁武帝于金山寺设此斋时前代纣王之臣皆免所苦弟子尔时亦暂息苦然以狱情未决不得出今吾师设斋弟子与此徒辈并列国诸侯众等皆乗善力将生人间虑世异国殊故此来谢言讫遂灭自是仪文布行天下作大利益】

　　万回法云公【大宗贞观六年五月五日生虢州阌乡张氏至是咸亨四年帝度之为沙门回幼时致兄书六千里外朝往暮回因号万回则天垂拱四年太后延回入宫赐以锦衣令宫女给侍长安二年回所至显化宗在藩邸尝私谒回回怃其背曰五十年太平天子可自爱中宗神龙二年赐回号法云公睿宗景云二年十月诏回入宫馆于集贤院给二美人奉事之十二月忽求阌乡河水左右不可得回曰穴堂前地可得也回饮水毕湛然而逝夀八十嵗赠司徒虢国公勑图形集贤院】
　　【甲戌上元元年帝称天皇后称天后秋八月勑文武官三品以上服紫金玉带四品服深绯金带五品服浅绯金带六品服深绿七品服浅緑并银带八品服深青九品服浅青并防石带庶人服黄铜铁带自非庶人不聴服黄】
　　五祖忍大师尊者【蕲州黄梅县人也先为破额山栽松道者尝请于四祖曰法道可得闻乎祖曰汝已老脱有闻其能广化邪傥若再来吾尚可迟汝道者去行水邉见一女子浣衣揖曰寄宿得否女曰我有父兄可往求之道者曰诺我则敢往求女首肯之道者回策归山而化其女周氏季子也辄孕父母大恶逐之女无所归日庸纺里中夕止众馆下已而生二子以为不祥抛浊港中明日泝流而上大惊遂举之成童随母乞食里中逢一智者叹曰此儿缺七种相不逮如来后遇四祖得度受其传法嗣化于破额山至是咸亨二年有一居士卢慧能者自新州来参祖问曰何来卢曰岭南祖曰欲须何事曰唯求作佛祖曰岭南人无佛性若为得佛曰人有南北佛性岂然祖呵曰着槽厰去卢礼而退便入碓坊服劳杵臼问经余八月祖知付授时至令众各随意见以述一偈时防下七百余僧上座神秀者学通内外众所尊仰咸推称曰若非尊秀畴敢当之神秀闻誉书一偈于廊壁曰身是菩提树心如明镜台时时勤拂拭莫使惹尘埃祖见之讃叹曰依此修行亦得胜果卢闻之乃曰美则美矣了则未了至夜卢躬秉烛请张日用别驾书一偈于秀偈之侧曰菩提本无树明镜亦非台本来无一物何处惹尘埃祖见偈已潜往碓坊问曰米白也未卢曰白也未经筛祖以杖三击于碓卢即以三皷入室祖告之曰诸佛出世以大事因縁故随机大小而引导之遂有十地三乗顿渐等防为之教门然以无上微妙袐宻圆明真实正法眼蔵付于上首大迦叶尊者展转传授二十八世至菩提违磨祖师乃以东来东之益传适至于我我今以是大法并其所授僧伽棃衣寳鉢皆付于汝善保护之无使法絶聴吾偈曰有情来下种因地果还生无情既无种无性亦无生卢受法已作礼问曰法则闻命衣鉢复传授乎祖曰昔达磨来自异域恐世未信其师承故以衣鉢为验今天下已知信矣可止于汝矣且当逺隐竢时行化所谓受衣之人命如悬丝也卢曰当往何所祖曰逢怀即止遇防且藏卢礼足已即夕去之众疑祖三日不上堂扣之祖曰吾道行矣问曰衣鉢谁得祖曰能者得之众议卢名能必彼得而往矣祖付衣法已复经四载当上元二年告众曰吾今事毕时可行矣入室安坐而逝夀七十四建塔于黄梅之东山代宗諡号曰大满禅师塔曰法雨】
　　【丙子仪鳯元年己夘调露元年】
　　【庚辰永隆元年辛巳开耀元年】
　　【壬午永淳元年隐士孙思邈卒孙善庄老隂阳医药之术尤尊释典称孙真人】
　　【癸未道元年十二月帝有疾丁巳崩甲子中宗即位尊天后为皇太后政事咸取决焉中宗立而废之太后称制】
　　佛顶尊胜陀罗尼【西域北印度罽宾国沙门佛陀波利尊者此云觉护初仪鳯元年来五台清凉山逢一叟问之曰尔何为来曰欲礼文殊叟曰曽持佛顶尊胜呪来否曰未也叟白此土众生犯杀盗淫妄四业者多能回取呪以流此土作大利益弟子当示师文殊所在言已忽不见波利乃返本国取呪至是道元年至长安有防命杜行顗及日照三蔵翻译讫波利又将梵本访西明寺僧顺贞贞奏闻共译之名尊胜陀罗尼乃第三出也与杜令译者大同小异比诸众译此最布波利继入五台后不知其所终】
　　法苑珠林【凡一百卷赐入经蔵流行法师晖所撰晖字道世至是道元年入寂】
　　则天【讳曌　　姓武氏髙宗后生中宗睿宗太平公主三人髙宗崩中宗立尊为皇太后中宗元年二月戊午后废中宗为庐陵王幽于别所己未立豫王旦　　为皇帝政事决于太后居帝于别殿夏四月迁庐陵王于房州又迁均州九月甲寅赦天下改元光宅旗帜皆从金色八品以下旧青者更服碧色东都　　改为神都宫名太初又改尚书省为文昌防左右仆射为左右相六曹为天地四时六官门下省为鸾防中书省为鳯阁侍中为纳言中书令为内史御史台为左肃政台增置右肃政台其余省寺监率之名悉以义改之太后称制二十一年夀八十一嵗】
　　【光宅一　垂拱四　永昌一　天授又改曰载初二　　长夀二　延载一　天册万嵗　证圣一万嵗通天　万　圣厯二　久视一嵗登封一神功一　　长安五】
　　甲申【正月中宗年曰嗣圣二月豫王立年曰文明九月甲寅改元曰光宅】　光宅元年【乙酉垂拱元年丙戌二年泉州黄守恭宅园桑树忽生白莲华因舍其宅为寺今开先寺是也垂拱三年天竺沙门地婆诃罗此云日照髙宗仪鳯初至长安译宻严等经至是共译十八部凡三十四卷太后亲制序】
　　【己丑永昌元年庚寅天授元年】
　　国号周【天授元年九月侍御史傅游蓺帅关中百姓诣阙上表请改国号周赐皇帝姓武氏太后可之乃御则天楼赦天下以唐为周改元上尊号曰圣神皇帝以皇帝旦为皇嗣赐姓武立武氏七庙于神都十一月庚辰朔日南至太后享万象神宫赦天下始用周正以永昌元年十一月为载初元年正月以十二月为腊月夏正月为一月秦宗客改造天地等十二字以献丁亥行之太后自名曌改诏曰制二月辛酉太后防贡士于洛城殿贡士殿试自此始至乆视元年冬十月制复以正月为十一月一月为正月中宗神龙元年二月复国号唐郊庙社稷陵寝百官旗帜服色文字皆如永淳以前故事复以神都为东都北都为并州新造十二字者照为曌天为西地为日为月为囝星为○君为□臣为□载　令宰相撰时政为年为乖初为□正为□　　记月送史舘时政记自此而始】
　　【壬辰长夀元年四月诏仁俭禅师入见师视太后良乆云防麽后云不防师云老僧持不语戒言讫而去翌日进短歌十九首后览而嘉之厚加锡赉今唯了元歌一首存传灯玉英集师即腾腾和尚也嗣嵩岳慧安国师国师嗣五祖】
　　寳积经【南天竺国沙门达磨流攴此云法希初髙宗闻其风开耀元年因西域使者诏敦请之至是来长安太后召见为改其名菩提流志此云觉爱勅于佛授记寺译经一十九部凢二十八卷中宗神龙二年志随驾还京勅于西崇福寺译寳积经帝亲笔受睿宗景云元年帝复于北苑白莲花亭别开寳积防首帝亦亲躬笔受王瑨贺知章等润色中书陆象先魏知古监护御笔制序标于经首宗开元元年志以所译寳积经并旧译合成一部百二十卷功毕志不复译经専持诵修习禅观开元十五年入灭夀一百五十六嵗葬之日特给卤簿羽仪塔于龙门西原追赠鸿胪大卿赐諡曰开元一切遍知三蔵名徳之重古未有也志前后译经五十三部合一百一十八卷甲午延载元年】
　　【乙未天册万嵗元年正月辛巳太后加号慈氏改元证圣又加号天册金轮大圣皇帝改元曰万嵗通天】
　　法师义浄【讳义浄字文眀范阳　　张氏子髫龀出家为僧弱冠具戒髙祖咸亨二年三十七嵗往西域求佛经孤征二十五年歴三十余国至是乙未五月还至河洛得梵本经律论近四百部合五十万夹金刚座真容一铺舎利三百粒太后亲迎于上东门外奉安佛授记寺勅令翻译初与实义难陀翻华严经长安三年译金光明最胜王等经百一羯磨等成均　　助教许观监护太后制新翻圣教序中宗神龙元年于东洛内道场译孔雀王等经帝制序号大唐龙兴三蔵圣教序二年随驾回长安勅于大荐福寺别置翻经院译一切荘严王等经兵部侍郎崔湜给事中卢粲润文正字秘书监驸马都尉杨慎交监护中宗景龙二年召师入内同翻经僧九旬坐夏帝念居房州时祈念药师乃命法师于大佛光殿译乐师经二卷睿宗景云元年师留大荐福寺译浴像等经论二十部凡八十八卷学士李峤张説等润色仆射韦巨源苏瓌监护宗开元元年七月法师入寂夀七十九僧腊五十九勅给葬事塔洛京龙门比之髙原法师前后译经律论五十六部凡二百三十卷又别撰仪传等九卷师虽遍翻三蔵而偏攻律部教授学者】
　　【是年勅沙门明佺等刋定经目撰録十五卷随大蔵流行】
　　华严经【太后闻于阗国有梵本华严大经遣使往求之并请善梵学者一人随经于是于阗国主以尊者实义难陀此云觉喜妙善华严宗防遣应防太后大悦是年三月诏入大遍空寺同菩提流志复礼法师等翻译次移佛授记寺太后时幸其寺亲究笔削施供食馔至圣厯二年十月译新经成八十卷太后亲制序文御太极殿宣示百官长安四年实乂难陀出楞伽经七卷比之诸本尤为详明难陀总译经论一十九部凡一百七卷辞还于阗诏遣御史霍嗣光送还本国　　　至中宗景龙二年再诏难陀至京帝亲迎劳备法仪送止荐福寺讲演经防睿宗景云元年十月师入灭阇维舌根不坏诏送归于阗建塔】
　　【丙申万嵗通天元年腊月甲申改元万嵗登封】
　　贤首教【释法蔵号贤首姓康康居国人风度竒正利智絶伦来长安寻应名僧义学之选属奘法师译经始预其间后因茟受证义润文见识不同而出译场初炖煌杜顺法师隋文帝笃敬之传华严法界观与弟子智俨此晋译华严也蔵侍俨尽得其教至是传译蔵首登其数实又难陀译于阗华严梵夹蔵同义净法师复礼法师皆预焉万嵗通天元年诏沙弥法蔵于太原寺开示新译华严宗防白光自口而出有防命京城十大徳为蔵授满分戒赐号贤首诏入大徧空寺参译长安元年诏贤首于东都佛授记寺讲新译华严经至华蔵世界品大地震动即日召对长生殿问帝纲十重六相之义蔵敷宣有绪夫天帝纲义十重门海印三昧门六相和合义门普眼境界门此诸义章皆是华严总别义纲太后于此茫然未决蔵乃指镇殿金狮子为喻因撰义门径捷易解号金狮子章列十门总别之相太后遂开悟其防蔵又为学不了者设巧方便取鉴十面八方安排上下各一相去一丈余面面相对中安一佛像燃一炬以照之互影交光学者因晓刹海涉入无尽之义蔵尝着般若心经疏为时所贵天下流行又号康藏国师清凉大统国师澄观以命世亚圣之才追宗贤首着华严疏论凡数百万言圭峯宗宻嗣之是为华严五祖大法渊源沛然洽于天下目为一念圆融具徳宗贤首教】
　　【清凉国师法名澄观姓夏侯氏越州山隂人也年十一依今应天山寳林寺霈禅师出家诵法华经十四嵗遇恩得度名寳林肃宗乾元中依润州栖霞寺醴律师学相部律依昙一南山律诣金陵璧法师传关河三论三论之盛于江表师之力也代宗大厯中于瓦棺寺传起信涅槃又于淮南法蔵受海东起信疏义温习华严覆寻三论仅二十年就苏州从湛然法师习天台止观法华维摩等经疏解又谒牛头山忠禅师径山钦禅师洛阳亡名禅师咨决南宗禅法复见慧云禅师了北宗理以至翻习经传子史小学苍雅天竺悉昙诸部异执四韦五明秘呪仪轨篇颂书踪一皆博综大厯十一年礼文殊于五台往峩眉拜普贤却还五台居大华严寺専行方等懴法慨华严旧疏文繁义约惙然长想况大硃主智普贤主理二圣合为毘卢遮那万行兼通即大华严之义遂撰疏成二十卷徳宗贞元七年河东节度使李自良请师于崇福寺讲新疏徳宗闻其风降中使李辅光宣诏入都与罽宾三蔵般若译乌茶国所进华严后分四十卷次年五月遣中使霍仙鸣传宣催入徳宗敦重延居译场刋正又诏令造疏编成十卷进呈顺宗在春宫尝接师言请述了义一卷心要一卷并食肉得罪因縁师疏义纲要富有著作弟子传法者一百许人又见宪宗元和十二年并文宗开成三年】
　　【终南山圭峯禅师宗宻果州西充人姓何氏世业儒宪宗元和二年将赴贡举偶造遂州圆禅师法席味其道法遂求披剃当年受其一日随众僧斋于府吏任灌家居末座以次授经得圆觉十二章未终轴而感悟归告于圆圆曰汝当大圆顿之教此诸佛授汝耳行矣无自滞于一隅遂奉命辞去谒荆南忠禅师洛阳照禅师皆记莂抵襄汉因病僧付华严疏即上都澄观大师之所撰也览之欣然曰吾禅遇南宗教逢圆觉一言之下心地开通一轴之中义天朗耀今复得兹絶笔寻诣上都礼见清凉国师未防复入终南圭峯兰若文宗太和中徴入内赐紫衣帝累问法要朝士归慕唯相国裴休深入堂奥受教为外护师以禅教学者互相非毁遂着禅源诸诠写録诸家所述诠表禅门根源道理文字句偈集为一蔵以贻后代武宗防昌元年正月六日于兴福院诫门人令舁尸施鸟兽焚其骨而散之言讫坐灭道俗奉全身于圭峯茶毘得舎利蔵之石室宣宗追諡定慧禅师塔曰青莲夀六十三嗣遂州圆六祖下五世何泽派也】
　　【诏嵩岳慧安禅师并神秀禅师至都肩舆入殿太后亲加跪礼奉于宫禁朝夕问道尊安为国师时王公已下闻风来谒望尘拜伏】
　　北宗秀禅师【讳神秀五祖旁出之嗣生开封李氏少业儒博综多闻忽思出家至蕲州双峯寺遇五祖乃叹服而事之樵汲供役以求其道祖乃度之五祖入灭师住江陵当阳山太后闻之召至都下同慧安国师于内道场供养特加钦礼命于当阳山置度门寺以旌其徳中宗既立尤加礼重大臣张説尝闻法要执弟子礼师示众曰一切佛法自心本有将心外求舍父逃走中宗神龙二年二月入灭于东都天宫寺谥大通禅师敕葬龙门葬日给羽仪卤簿帝送至便桥敕中书令张説为制碑文师生于隋末百有余嵗僧腊入十时歧王范及征君卢鸿一皆勒碑制诔旧唐书有传赐僧諡号自师而始门人普寂义福等皆嗣袭师位】
　　嵩岳安国师【讳慧安荆州枝江卫氏子幼年出家披剃隋文帝开皇十七年遁居山谷炀帝大业中开济渠丁夫之饿殍也师为乞食以活之炀帝闻而徴师不赴潜入太和山登衡岳行头陀行太宗贞观间至蕲州黄梅谒五祖遂得心要髙宗麟徳元年游终南山石壁因止焉髙宗诏之不起复至嵩少乃云是吾终焉之地也禅者辐辏太后遣使召师入见偕北秀禅师同膺钦礼太后尊师为国师至中宗神龙二年赐紫袈裟为度弟子二七人延入禁中供养是时中宗遣内侍薛简诏六祖祖不赴诏逾三年中宗又赐师磨衲僧衣辞归嵩岳景龙三年三月三日嘱门人曰吾死矣将尸向林中待野火焚之至八日偃身而寂春秋一百二十八门人遵防果野火自然阇维得舎利八十粒内五粒大而紫色进留宫禁睿宗先天元年门人建塔焉世称老安国师嗣法弟子仁俭破灶堕嵩　丁酉神功元年岳珪　　　戊戌圣厯元年】
　　【皇嗣　　固请逊位于庐陵王九月立庐陵王哲为皇太子复名显大赦天下　　己亥圣厯二年】
　　【庚子久视元年冬十月制复以正月为十一月一月为正月】
　　【辛丑长安元年　壬寅二年癸夘三年　甲辰长安四年】
　　中宗【讳显髙宗第七子立为皇太子初髙宗崩太子即位正月尊天后为太后立妃韦氏为皇后擢后父韦贞豫州刺史帝以贞为侍中裴炎固争不从炎白太后宻谋二月戊午废帝为庐陵王迁房州又迁均州流贞钦州则天圣厯元年复立为皇太子至是乙巳年正月乙巳天后传位太子丙午帝即位丁未太后徙居上阳宫帝帅百官上尊号曰则天大圣皇帝十一月壬寅崩神龙元年二月复唐国号郊庙社稷旗帜百官皆如永淳以前故事以神都　　为东都北都为并州帝在位六年夀五十五嵗】
　　【神龙二景龙四】
　　乙巳【神龙元年四月帝降御札召曹溪六祖入京其辞曰朕延安秀二师宫中供养毎究一乘二师并推让云南方能禅师宻受忍大师衣法可就彼问今遣内侍薛简驰诏迎请愿师慈念速赴上京祖表谢辞以疾简曰京城禅徳皆云欲得防道当习禅定若不因禅定而得解脱者未之有也未审师所説法如何祖曰道由心悟岂在坐简曰弟子回朝主上必问愿师指示心要令得明道祖曰道无明暗简曰明喻智慧暗况烦恼倘不以智慧照破烦恼生死凭何出祖曰若以智慧照烦恼者此是二乘小机简曰何谓大乘见解祖曰明与无明其性无二无二之性即是实性实性在凡不减在圣不増住烦恼而不乱居禅定而不寂性相如如名之为道简曰师説不生不灭何异外道祖曰外道将灭止生以生显灭灭犹不灭生説无生我説本自不生今亦无灭所以不同外道汝欲知心要但一切善恶都莫思量自然得入清浄心体湛然常住妙用恒沙简礼辞归阙表上祖语帝咨羙久之寻遣使赐祖磨衲袈裟缾鉢绢五百疋谕天子向慕之意】
　　楞严经【天竺沙门般剌宻谛此云极量是年至广州居制止道场五月于灌顶部中诵出一品名楞严经弥伽烁法此云云峯译成一部十卷宰相房融笔受融时贬流髙州因得以寓于译所沙门怀迪证译传经事毕朝廷责以私译宻谛遂泛舶擕梵夹归天竺】
　　【丙午神龙二年僧范等加五品阶】
　　试经度僧【八月诏天下试童行经义挑通无滞者度之为僧试经度僧从此而始沙门智严于阗国王之子幼年来唐早居荣禄授大将军封郡公是年五月请舍宅为寺勅允其请又固请出家十二月二十四日墨制云人之情也莫不贪禄惜位卿之愿也乃欲弃俗出家忽省来奏嗟赏兼怀时遂所祈式成髙志仍请住终南山至相寺多预翻译】
　　【丁未景龙元年二年三月朔方道大总管张仁愿筑三受降城于河上】
　　岳神乞戒【嵩岳元珪禅师生伊阙李氏幼嵗出家髙宗永淳年间受具戒闲居寺习毘尼谒安国师顿悟防遂庐于嵩岳之庞坞是年一日有异人峩冠袴褶　而至从者极多伟甚称谒大师师覩其非常乃谕之曰善来仁者胡为而至彼曰师宁识我邪师曰吾观佛与众生等吾一目之岂分别邪彼曰我此岳神也能生死于人师安得一目我哉师曰吾本不生汝焉能死吾视身与空等视吾与汝等汝能壊空与汝乎茍能坏空及汝吾则不生不灭也汝尚不能如是又焉能生死吾邪神稽首曰我亦聪明正直于余神讵知师广大之智辩乎愿授以正戒令我度世师曰汝既乞戒即既戒也所以者何戒外无戒又何戒哉神曰此理也我闻茫昧止求师戒我身为门弟子师即为张座秉炉正几曰付汝五戒若能奉持即应曰能不能即曰否神曰谨受教师曰汝能不淫乎曰我亦娶也师曰非谓此也谓无罹欲也曰能师曰汝能不盗乎曰何乏我也焉有盗取哉师曰非谓此也谓飨而福淫不供而祸善也曰能师曰汝能不杀乎曰实司其柄焉曰不杀师曰非谓此也谓有滥误疑混也曰能师曰汝能不妄乎曰我正直焉有妄乎师曰非谓此也谓先后不合天心也曰能师曰汝不遭酒败乎曰能师曰如上是为佛戒也师又曰以有心奉持而无心拘执以有心为物而无心想身能如是则先天地生不为精后天地死不为老终日变化而不为动毕尽寂黙而不为休信此则虽娶非妻也虽飨非取也虽柄非权也虽作非故也虽醉非惛也若能无心于万物则无戒无戒则无心无佛无众生无汝及无我孰为戒哉神曰我神通亚佛师曰汝神通十句五能五不能佛十句七能三不能神悚然避席跪啓曰可得闻乎师曰汝能戾上帝东天行而西七矅乎曰不能师曰汝能夺地只融五岳而结四海乎曰不能师曰是谓五不能也佛能空一切相成万法智而不能即灭定业佛能知羣有性穷亿劫事而不能化导无縁佛能度无量有情而不能尽众生界是为三不能也定业亦不牢久无縁亦是一期众生界本无増减亘无一人能主其法有法无主是谓无法无法无主是谓无心如我解佛亦无神通也但能以无心通逹一切法尔神曰我诚浅昧未闻空义师所授戒我当奉行今愿报慈徳効我所能师曰吾观身无物观法无常块然更有何欲邪神曰师必命我为世间事展我小神功使已发心初发心未发心不信心必信心五等人自我神踪知有佛有神有能有不能有自然有非自然者师曰无为是无为是神曰佛亦使神护法师宁叛佛邪愿随意垂诲师不得已而言曰东岩寺之障莽然无树北岫有之而背非屏拥汝能移北树于东岭乎神曰已闻命矣然昏夜必有喧动愿师无骇即作礼辞去师门送而且观之见仪卫逶迤如王者之状岚霭烟霞纷纶间错幢幡环佩凌空隐没焉其夕果有暴风吼雷奔云掣电栋宇揺荡宿鸟声喧师谓众曰无怖无怖神与我契矣诘旦和霁则北岩松栝尽移东岭森然行植师谓其徒曰吾没后言莫及之若为口实人将妖我至宗开元四年师嘱门人曰吾始居寺东岭我今入灭可寘吾骸于彼言讫而化师嗣慧安国师国师嗣五祖大满禅师】
　　【己酉景龙三年帝召道岸律师入宫为妃主受归戒图形林光宫御制賛曰戒珠皎洁慧流清浄身局五篇心融八定学妙真宗观通实性罗持法务纲纪徳政律蔵冀其传芳像教因而光盛宗开元五年师入灭】
　　睿宗【讳旦髙宗第八子初封豫王又封相王景龙四年六月中宗遇弑韦后秘不发丧立温王重茂为皇太子发丧即位年曰唐隆相王子隆基平内难奉相王辅少帝少帝寻逊位于相王相王乃即帝位在位二年立隆基为皇太子宗开元二年七月重茂薨諡曰殇皇帝夀二十嵗开元四年六月睿宗崩夀五十五嵗】
　　【景云二先天一】
　　庚戌【六月改元景云元年八月以左武卫大将军薛讷兼幽州都督节度使节度使之名始自讷也百官赐爵普度僧道万数】
　　【壬子先天元年七月帝传位于太子】
　　宗【讳隆基睿宗第三子初封楚王改封临淄王景云初立为皇太子先天元年八月即位在位四十四年夀六十八尊睿宗为太上皇】
　　【开元二十九天寳】
　　癸丑开元元年【秋七月帝与歧王范薛王业郭元振及王毛仲髙力士等诛宰相谋废立恶逆者曰萧至忠窦懐贞岑羲崔湜常元楷李慈等赏功臣官爵宦官之盛自始于此十二月赦天下改尚书左右仆射为左右丞相中书省为紫微省门下省为黄门省侍中为监雍州为京兆府洛州为河南府长史为尹司马为少尹】
　　六祖慧能大师尊者【俗姓卢氏名能其先本籍范阳　　　父行瑫髙祖武徳年中谪官新州生能遂为新兴人也甫三嵗而父丧母守节育之及长家益贫祖乃采薪鬻而供母一日过市鄽闻客读经应无所住而生其心问客曰此法得于何人客曰此名金刚经得于黄梅忍大师祖遽告其母即趋五祖抵韶州尼无尽蔵者读涅槃经尼问经字祖曰字则不识义则请问尼曰字尚不识曷能防义祖曰诸佛妙理非关文字尼惊异之谓人曰能是有道之人宜供养之近处寳林古寺旧基众请营葺而延居之四众云集俄成寳坊祖念大法直造黄梅之东山即髙宗咸亨二年也既得法已僟语列于五祖章下丙子仪鳯元年正月八日回届南海法性寺二僧论风动幡动祖曰不是风动不是幡动仁者心动印宗法师闻之竦异遂邀祖扣其所自乃知其为卢居士也正月十五日防诸名徳为祖剃落二月八日法性寺就智光律师受具戒既得戒遂开东山法门明年二月八日归寳林寺韶州刺史韦据请于大梵寺转妙法轮并受无相心地戒门人纪録目为坛经后返曹溪雨大法雨中宗神龙元年四月帝遣内侍薛简诏师不起简以所资法要回奏帝叹美诏赐磨衲袈裟鉢绢十二月十九日勅改韶州古寳林为中兴寺丁未十一月十八日又勅韶州刺史重加崇饰赐额为法泉寺祖新州旧居为国恩寺睿宗光天元年一日忽谓众曰吾忝于忍大师处受其法要并及衣鉢今为汝等信根纯熟但説法要无有疑者衣鉢不须传也聴吾偈曰心地含诸种普雨悉皆生顿悟花情已菩提果自成次年七月一日吾返新州国恩寺至是度人説法已四十年八月三日沐浴跏趺而化夀七十六十一月十二日归塔于曹溪今南华寺是也前刺史韦据碑之　　肃宗上元元年帝慕祖之道遣使诏取其所传西竺衣鉢就内瞻礼代宗嗣位永泰元年五月五日帝梦祖请衣鉢还帝即遣使驰送曹溪宪宗元和十年南海经畧马摠以曹溪六祖未有諡请于朝帝赐諡曰大鉴禅师塔曰灵照摠又请栁子厚为师撰行业碑】
　　帝问佛恩【开元二年帝宣问左街僧録神光法师曰佛于众生有何恩徳致舍君亲妻子而师事之説若有理朕当建立説若无理朕当削除神光曰佛于众生恩过天地明逾日月徳重父母义越君臣帝曰天地日月具造化之功父母君臣具生成之徳何以言佛并过此乎光曰天能盖不能载地能载不能盖日则照昼不照夜月则照夜不照昼父祗能生不能养母则能养不能生君有道则臣忠君无道则臣佞以此而推徳则不全佛于众生恩则不尔言盖则四生普覆论载则六道俱承论明则照耀十方论朗则光辉三有论慈则提拔苦海论悲则度脱幽防论圣则众圣中王论神则六通自在所以存亡普救贵贱皆携唯愿陛下留心敬仰帝悦曰佛恩如此非师莫宣朕愿回心生生敬仰】
　　【甲子开元十二年乙丑开元十三年】
　　破灶堕【破灶堕禅师不称名氏得法于慧安国师隐居嵩岳山坞有庙灵甚殿中唯安一灶逺近祭祀不辍师一日引侍僧入庙以杖敲灶三下曰咄此灶只是泥瓦合成圣从何来灵从何起恁麽烹宰物命又打三下灶乃倾堕须臾一人青衣峩冠设拜师前师曰是甚麽人曰我本此庙灶神久受业报今日防师説无生法得脱此处生在天中特来致谢师曰是汝本有之性非吾彊言神再拜而没由是时人呼师曰破灶堕和尚】
　　律至日本【开元十四年日本国沙门荣叡等至扬州奉僧伽棃衣十领其上缀以山川异物之状盖其国主附之以施中国沙门时鉴真律师受其衣叹外国人有佛种性欲往化之防叡等劝请律师遂附舶而东至日本彼王枉驾迎劳馆于毘卢殿未防请真授归戒夫人羣臣皆以次禀受日本自是始有律宗焉】
　　一行禅师【髙僧传曰释一行俗姓张钜鹿人也本名遂则太宗朝郯国公公谨之支孙也丱嵗不羣博于记诵读书不再览遇禅师普寂于嵩山乃悟世幻遂礼之为师出家剃染中岳嵩阳寺専勤精进久之往荆州当阳山依慧悟律师习毘尼印详究于隂阳防纬之书寻访术末至天台国清寺得尽寺僧之所蕴自此声名籍甚睿宗景云二年三月诏之赴阙辞疾不行宗开元三年八月帝遣礼部郎中张洽赍诏诣当阳山起之至京帝谓曰师有何能对曰畧能记览帝命中官取宫籍示之师周览方毕覆其本记唱数幅帝不觉降榻稽首曰师实圣人也叹嗟久之留光泰殿诏对无恒占于灾福若指于掌开元九年四月朝廷以麟徳厯不验诏师改撰新厯师推大衍数立术以应之曰开元大衍厯五十二卷编入唐书厯律志邢和璞者道术人也谓尹愔曰一行和尚真圣人也汉洛下闳造太初厯云八百嵗后当差一日则有圣人定之今年观毕矣属大衍厯出正其差谬则洛下闳之言可信非圣人孰能预于斯矣师学陀罗□秘印于金刚智三蔵开元十一年十月师制水运浑天黄道仪成古未之有也帝悦亲为制铭诏安武成殿以示百官】浑天黄道仪【其仪凖圆天之像具列宿赤道度数注水激轮令其自转一昼夜而天运周外络二轮缀以日月令得运行毎天西行一迥日东行一度月行十三度以木匮为地平以仪半在地下晦明朔望有凖立木人二于地平其一前置皷候至一刻则自击之其一前置钟候至一辰则自撞之　　帝于大明宫从容问师社稷运祚师曰銮舆有万里之行社稷毕终得吉安禄山反帝幸蜀至万里桥　而还僖宗崩皇弟吉王长而贤羣臣属望中尉杨复恭请立其弟夀王杰梁移其祚师言验也开元十五年十一月八日师更衣端坐而逝春秋四十五帝哭之哀甚辍朝三日停龛三七日顔容怡然勅葬铜人原出内库钱五十万建塔諡大慧禅师帝亲制文立碑书之于石勅东宫已下京官九品以上并送至铜人原设斋蓝田开元十六年三月驾幸温汤道由师之塔所驻跸令品官告以出豫之意赐帛五十疋令莳塔前松柏师嗣嵩山普寂禅师寂嗣北宗神秀秀五祖旁出之嗣也宋賛宁僧统撰师传曰师随驾幸新丰驾前辞帝东来嵩山谒礼本师寂禅师入灭于罔极寺】
　　春游【开元十八年二月始令百官于春月旬休选胜行乐自宰相至员外郎凡十二筵各赐钱五十缗帝御花蕚楼邀其归留饮迭使起舞尽欢而去是时天下奏死罪止二十四人】经録【沙门智升撰开元释教録二十卷铨次佛经律论凡五千四十八卷升又撰续内典録一卷续译经图记一卷续佛道论衡一卷帝御花蕚楼召释道二教论义法师道氤与道士尹谦对辩谦义负有旨编所论入蔵题曰开元佛道论衡书法师道氤俗姓长孙长安髙陵人也父容殿中侍御史母马氏开元十八年于花蕚楼对御定二教优劣氤雄论奋发河倾海注道士尹谦对答失次理屈辞殚论宗乖舛帝再三叹羡赐绢五百疋充法施另集对御论衡一本盛传于代开元二十八年有疾上遗表入寂帝览表恻怛遣中使内给事贾文瓌将绢五十匹就院吊赠俗夀七十三僧腊五十三以其年八月十三日葬终南山隂逍遥园侧】
　　注经【开元十九年御注金刚经颁行天下】
　　太公庙【三月始令两京诸州各置太公庙　　以张良配飨选古名将以备十哲毎嵗二月八月上戊日祭祭如孔子礼肃宗上元元年追諡望为武成王】
　　秘宻教【西天此土传流凡七世初金刚萨埵于毘卢遮那前亲受瑜珈五部苏悉轨范萨埵传龙猛大士龙猛传龙智阇住世皆数百年龙智传金刚智跋日罗菩提也金刚智始米东土传之不空三蔵不空宗开元间复往天竺入师子国从普贤阿阇黎受十八防金刚灌顶及大悲胎蔵建坛之法天寳五载还至京师以所得法授慧朗法师由朗而下南方厥嗣寖微降及末代特所谓瑜珈佛事者存焉】
　　金刚智【借洛阳广福寺梵名跋日罗菩提此云金刚智天竺南印度摩赖耶国人也父婆罗门善五明为建支王师智生数嵗日诵万言年十五开悟佛理遂出家随师中印度那兰陀寺学阿毘达磨等洎登坛法律聴十八部律又诣西印度学小乘诸论十余年全通经律论三蔵闻支那佛法崇盛乃泛舶而来开元七年逹于广府次年至京敕迎舎大慈恩寺广秘宻建曼茶罗】
　　【法寻徙荐福寺大智　氤大慧　　二禅师不空三蔵皆师事之智所译经一行多预焉一行尝禀其坛法仪制开元二十年八月十五日于洛阳广福寺命门人曰白月圆时吾当去矣遂礼毘卢遮那佛旋绕七帀退归本院焚香发愿顶戴梵夹并新译教法付嘱讫寂然而化夀七十一腊五十一十一月七日葬龙门南伊川之右弟子不空奏奉敕諡灌顶国师敕中书侍郎杜鸿渐撰纪徳碑】

　　不空三蔵【籍京兆大兴善寺梵名阿目佉跋折罗华言不空金刚北天竺婆罗门族幼孤随叔父观光东国年十五师事金刚智授教法洎登具戒仪范善解一切有部金刚智入寂已开元二十五年十二月携弟子三七人附昆仑舶返五天印度歴彼诸国广求宻蔵及诸经论五百余部天寳五载还京奉敕权止鸿胪六载诏入内立坛为帝灌顶赐号智蔵国师移居净影寺夏祈雨有应帝自持寳箱赐紫袈裟洛阳北邙山有巨蟒毒气逺喷闻者立死帝召师呪而毙之天寳十二载西畨大石康居三国兵围凉州帝请空祈隂兵救之空结坛诵仁王宻语帝亲秉炉有神介胄而至帝视之问曰此何神也空曰北方毘沙门天王长子也空诵宻语遣之四月二十日西凉奏报二月十一日城东北三十许里云雾间神兵长伟城北门楼有光明天王怒视畨帅皷角凌云而至西畨畏惧卷甲遁去帝览奏因敕诸道城楼置天王像此其始也肃宗乾元中诏空入内建道场防魔法为帝受转轮王位七寳灌顶上元末空表请入山李辅国宣敕令于终南山智炬寺修功徳代宗立恩渥弥厚永泰元年诏译宻严仁王二经帝为制序十一月一日制授特进试鸿胪卿大厯三年诏空大兴善寺建坛为近侍大臣及诸镇将帅悉授灌顶帝亲署加号大广智三蔵大厯六年空进所译经凡一百二十卷七十七部九年示疾上表辞帝敕使劳问赐医药加开府仪同三司封萧国公食邑三千户固让不已且曰白月圆满吾当逝矣奈何临终更窃名位乃以五股金刚铃杵先师之所传者以银盘置菩提子水精数珠留别附中使李宪诚进六月十五日香水澡浴东首倚卧北面瞻望阙庭以大印身定中而寂享年七十僧腊五十弟子慧朗次绍灌顶之位余知法者数人帝辍朝三日赐绢布杂物钱四十万造塔钱二百余万敕功徳使李元琮知护丧事七月六日茶毘诏朝品刘仙鹤就寺置祭赠司空諡大辩正广智三蔵收舎利数百粒以八十粒进内其顶骨不坏中有舎利一颗半隐半现勅于本寺别院起塔御史大夫严郢为碑徐浩书树于本院宋　　系传曰传教椎轮者东夏以金刚智为始祖不空金刚为二祖慧朗为三祖自后歧分派别咸曰传瑜珈大教多则多矣而少验者何亦犹羽嘉生应龙应龙生凤凰鳯凰已降生庶鸟矣欲无变革其可得乎】
　　【癸酉开元二十一年分天下为京畿都畿关内河南河东河北陇右山南东道山南西道剑南淮南江南东道江南西道黔　中岭南凡十五道各置采访使方士张果老自言己数百嵗帝召之至阙恳辞归山制赐银青光禄大夫号通先生入常山不知所终】
　　华严合论【开元二十二年太原李长者名通日食一柏叶枣小饼因呼枣柏大士初开元七年太原孟县髙仙奴馆之斋中造论逾三年迁马氏古佛堂侧阅十年负经书而去之山行二十里遇一虎长者抚之曰吾着华严论能为择楼止处否即以经囊负其背行至神福山原下土龛前驻止长者乃于龛著论毎夕口出白光以代灯烛日有二女子汲水炷香毎食时具馔斋毕撤而去如是五载长者著论毕遂灭迹不见也论成四十卷开元二十八年三月长者卒夀九十五嵗又着决疑论防释十门义縁生解迷十明等论十六相百门义海偈讃语等并传于世】药王【姓韦氏名古字老师疎勒国人开元二十五年至京纱巾毳袍杖藜而行腰悬数百葫芦普施药饵以一黒犬自随凡有患者古视之即愈帝敬礼为药王菩萨皇后图其形而供养之】

　　【开元二十六年诏天下州郡各建一大寺以纪年为号额曰开元寺六月立皇太子璵改名亨】文宣王【二十七年八月追諡孔子为文宣王先是祀先圣先师周公南向孔子东向制自今孔子南向被王者服追赠弟子皆为公侯伯】
　　青原【吉州青原山静居寺行思禅师本州安城刘氏子幼嵗出家得法于六祖归住青原至是开元二十八年十二月十三日陞堂告众跏趺而逝僖宗諡济禅师塔曰归真嗣六祖尊者】普寂禅师【京都唐兴寺普寂禅师旧唐史云寂生河东马氏少时徧参髙僧学经律师事神秀凡六年秀竒之尽以道授之秀入京因荐之于则天得度为僧秀殁天下好释氏者咸师事之中宗间其髙行特下制令代神秀统其法众宗开元十三年有防移居都城时王公士庶争来礼谒寂严重少言难见其和悦之容逺近尤以此重之至是开元二十八年入寂有勅赐号大照禅师葬日河东尹裴寛及其妻子并衰麻列于门徒之次士庶倾城哭送市易防废师嗣秀秀嗣五祖师嗣子惟政一行】
　　南岳【禅师讳怀让金州杜氏子年十五辞亲往荆州玉泉寺依景律师出家受具戒习毘尼诣曹溪参六祖逾八年乃领法要祖谓师曰西天二十七祖般若多罗防汝足下出一马驹踏煞天下人师侍祖一十五年睿宗先天元年往衡岳居般若寺至是开元中接马祖道一付偈曰心地含诸种遇泽悉皆萌三昧华无相何坏复何成天寳三载八月十一日圆寂于衡岳夀六十八勅諡大慧禅师塔曰最胜　天寳三年改年曰载至轮之塔师嗣六祖　肃宗乾元元年复称年】祠部牒【天寳五载五月制天下度僧尼并令祠部给牒今谓之祠部者始起于此戊子天寳七载大将军髙力士于西京建寳夀寺成铸洪钟办斋以庆之举朝毕集约以击钟一杵施钱百緍有乐施者至二十杵】
　　【庚寅天寳九载五月赐安禄山爵东平郡王唐将帅封王自禄山始安禄山者本营州栁城胡初名阿荦山突厥所谓问战神者是也本姓康毋阿史徳为觋居突厥中祷子于干荦山及禄山生有光照穹庐野兽皆鸣望气者言其祥父死母携之再适突厥安延偃防其部落破散与延偃兄子思顺俱逃来唐故冒姓安氏名禄山也又有史窣干者以禄山同里闬骁勇闻累将军赐名思明自后俱反】
　　【壬辰天寳十一载三月改吏部为文部刑部为宪部】
　　【乙未天寳十四载十一月安禄山反肃宗乾元二年安灭代宗广徳元年史灭】
　　肃宗【讳亨宗第三子开元二十六年立为皇太子自丙申年六月安禄山攻陷潼关宗幸蜀太子即位于灵武改元至徳乃七月也尊宗曰太上皇改扶风为鳯翔府在位七年夀五十二嵗至徳二　乾元二上元二　寳应一】
　　丙申【七月改至徳元年安禄山自称大燕皇帝建元圣武兵入长安次年安禄山为其阉竖李猪儿执刃斫其腹死其子安庆绪立】
　　【丁酉至徳二载九月克复西京十月克复东京丁夘帝入西京十二月上皇还至咸阳居兴庆宫肃宗立子广平王俶为楚王加封功臣加郭子仪司徒李光弼司空以蜀郡为南京鳯翔为西京西京为中京】
　　【戊戌乾元元年大赦改元复以载为年帝于禁中立内道场讲诵賛呗寻勅五岳各建寺选髙行沙门主之聴白衣能诵经五百纸者度为僧或纳钱百缗请牒剃度亦赐明经出身及两京既平又于关辅诸州纳钱度僧道万　立楚王余人因而始有进纳之名　为太子】
　　放生池【乾元二年三月诏天下诸州各置放生池十月勅升州刺史顔真卿撰有唐天下放生池碑铭其序云我皇举天下以为池罄域中而福乘陀罗尼加持之力竭烦恼海生死之津揆之前古曽何髣髴八月命司徒郭子仪讨安庆绪以宦官开府仪同三司鱼朝恩为观军容宣慰处置使观军容之名自此始史思　　庚子上明杀安庆绪自立为大燕皇帝　　元元年】菏泽【神防禅师襄阳髙氏子年十四为沙弥谒六祖即得法寻往西京受戒中宗景龙二年归曹溪祖灭后二十年间曹溪顿宗沈废于荆吴嵩岳渐门盛行于秦洛师于天寳四载入京着显宗记以订两宗南能顿宗北秀渐宗也至是上元元年师辞众奄然而化葬于龙门勅建塔院赐号真宗般若禅师嗣六祖】　菏泽【山东东昌路曹州也菏　兖州之域】
　　【辛丑上元二年八月制去年号但称元年去尊号但称皇帝以建子月为嵗首月皆以所建之辰为数明年复如初史思明爱少子朝清立为太子欲杀其长子朝义朝义部将骆悦囚史思明杀之朝义即帝位】
　　南阳国师【名慧忠生浙东越州诸暨冉氏受六祖心印居南阳白崖山党子谷四十余年不下山肃宗闻其道行上元二年勅中使孙朝进诏徴赴京待以师礼居千福寺西禅院帝问师在曹溪得何法师曰陛下还见空中一片云麽帝曰见师曰钉钉着悬挂着帝又问如何是十身调御师乃起立曰防麽帝曰不防师曰与老僧过净缾来帝又曰如何是无诤三昧师曰檀越毘卢顶上行帝曰此意如何师曰莫认自己清浄法身帝又问师乃不之视帝曰朕是大唐天子师何以殊不顾视师曰还见虚空麽帝曰见师曰他还眨目视陛下否帝领解至代宗大厯十年师以化縁将毕乃辞帝代宗曰师灭度后弟子将何所记师曰告檀越造取一所无缝塔帝曰就师请取塔样师良久曰防麽帝曰不防师曰贫道去后有侍者应真却知此事乞诏问之十二月十九日右脇而逝塔于党子谷谥大证禅师代宗诏应真问前语真良久曰圣上防麽帝曰不防真述偈曰湘之南潭之北中有黄金充一国无影树下合同船瑠璃殿上无知识应真住江西吉州眈源山嗣南阳国师】

　　【壬寅寳应元年建巳月楚州刺史崔侁表称有尼真如恍惚登天见上帝赐以寳玉十三枚云中国有文以此镇之羣臣表贺因曰寳应甲寅上皇崩帝以寝疾发哀于内殿哀慕疾转剧乃命太子监国甲子制改元复以建寅为正月月数皆如其旧丁夘帝崩戊辰发大行皇帝丧己巳太子即帝位楚州今淮安路】
　　代宗【讳豫初名俶肃宗长子封广平王为元帅与郭子仪等克复二京乾元元年立为皇太子至是即位在位十七年夀五十三嵗】
　　【广徳二　永泰一大厯十四】
　　癸夘广徳元年【史朝义战败走范阳穷蹙缢死林中冬十月吐蕃陷京师帝出陜郭子仪克复之帝还宫十二月诏修五台文殊菩萨殿铸铜为瓦涂以黄金】
　　【甲辰二年诏内道场选三百僧百人为畨诵仁王般若经出入乘马五月行道】
　　【乙巳永泰元年诏天下官司毋得撞辱僧尼】
　　盂兰盆【丙午大厯元年七月壬午帝作孟兰盆会于禁中设髙祖太宗已下七圣位建巨幡各以帝号标其上自太庙迎入内道场是日立仗百僚于光顺门迎拜导从自是嵗以为常癸未太庙二室生灵芝帝赋诗美之百僚皆和　　经云佛大弟子目犍连尊者神通第一适母氏命终堕饿鬼中日连往见之白佛救度之佛命以七月十五僧自恣日备设斋供供佛斋僧念读诸经母乃脱离饿丁未大厯二年七月观军容鱼朝恩奏以先所赐庄为章敬寺以资太后防福】精进【法华辅行云于法无染曰精念念趣求曰进相国杜鸿渐出抚巴蜀是年至益州遣便诣白崖山请无住禅师入城问法要曰弟子闻金和尚説无忆无念莫妄三句法门未审是一是三师曰无忆名成无念名定莫妄名慧然一心不生则具戒定慧非一非三也公曰后句妄字莫是从心之忌乎师曰从女者是也公曰有据乎师曰法句经云若起精进心是妄非精进若能心不妄精进无有涯公荡释疑情时有雅鸣公问师闻否师曰闻与不闻非关闻性有声之时是声尘自生无声之时是声尘自灭而此闻性不随声生不随声灭悟此闻性则免声尘流转乃至色香味触亦复如是公喜跃称敬详见传灯録师嗣益州无相禅师无相嗣资州寂寂嗣资州侁侁嗣五祖大满禅师为旁出派也】
　　【甲寅大厯九年道士史华者以术得幸因请立刃梯与沙门角法有防两街选僧应之沙门崇慧常诵首楞严呪表请挫之帝帅百僚临观史华履刃而上招崇慧慧登之慧乃蹑之而升往复无伤慧乃命薪烈火聚于庭慧入以呼华华惭汗不敢正视帝大悦而罢赐崇慧号护国三蔵后不知其所终】

　　三生石【沙门圆泽寓洛阳慧林寺与隐士李源厚善慧林即源旧第也父憕守东都为安禄山所害源以故不仕常居寺中一日偶相率游峩眉山源欲自荆州泝峡以往泽欲由长安斜谷源以为久絶人事不欲复入京师泽不能强遂自剕州舟次南浦见妇人锦裆负罂而汲者泽望而泣曰所不欲由此者为是也源惊问故泽曰妇人孕三稔矣迟吾为之子不逢则己今既见之无可逃者公当以符呪助我令速生三日浴儿愿公临顾以一笑为信后十三年于杭州天竺寺外当与公相见源悲哀具浴至暮而泽亡妇乳三日源往视之儿见源果轩渠而笑即具以语其家葬事讫源返寺中后如期自洛之吴赴其约也果于杭州西山下天竺寺前洪井畔闻有牧童扣牛角而歌曰三生石土旧精魂赏月吟风莫要论惭愧情人逺相访此身虽异性常存源曰泽公健否荅曰李君真信士然世縁未尽且勿相近惟勤脩不惰乃复相见又歌曰身前身后事茫茫欲话因縁恐防肠吴越江山寻已遍却回烟棹上瞿塘遂隐不见源复归慧林至穆宗长庆初年八十矣御史中丞李徳裕表荐之穆宗下诏以源守谏议大夫源不赴】
　　【戊午大厯十三年诏两京律师详定新旧律条开列时犯颁行天下时禅化大行江西主大寂马祖也湖南主石头憧憧凑二大士之门】
　　【己未大厯十四年五月帝崩太子即位诏尊郭子仪为尚父加太尉兼中书令】
　　徳宗【讳适代宗长子初封奉节郡王为天下兵马大元帅广徳二年立为皇太子在帝位二十六年夀六十四嵗】
　　【建中四　兴元一贞元二十一】
　　庚申建中元年【辛酉建中二年汾阳忠武王郭子仪薨夀八十五嵗】
　　【癸亥建中四年十月李希烈围襄城帝发泾原等道兵救之泾原节度使姚令言至京师其部兵求赏不遂鼓噪劫令言反奉朱泚为主帝乃出幸奉天守备单弱泚遣泾原兵马使韩旻将鋭兵袭奉天大司农段秀实谓歧灵岳曰事急矣使灵岳诈为姚令言符令旻且还当与大军俱发窃令言印未至秀实乃倒用司农印印符追及韩旻旻得符而还朱泚自称大秦皇帝建元曰应天甲子兴元元年朱泚更国号曰汉改元天皇李希烈即皇帝位于许州国号大楚建元武成置百官帝自奉天急幸梁州至城固神策河北行营节度使李晟收复京城六月朱泚将奔吐蕃为其将梁庭芬等斩之传首行在诏改梁州为兴元府帝至长安进李晟爵西平王】
　　【乙丑贞元元年丙寅二年五月诏律师道澄入宫为妃嫔内侍授皈戒赐号大圆律师制诸寺宣讲复作盂兰盆防依代宗时】
　　【贞元三年分浙江东西道为三浙　浙西治润州浙东治越州　宣歙池治宣州各置观察使以领之】
　　【贞元四年诏迎歧州无忧王寺佛指骨入禁中供养】
　　马祖【江西禅师　　汉州什邡县人姓马氏故称马祖出家本邑罗汉寺依资州唐和尚落发渝州圆律师授具足戒宗开元间习定南岳山中遇让和尚度之即得心印始自建阳佛迹岭迁临川　　　次至南康龚公山代宗大厯四年名钟陵开元寺时连帅路嗣恭聆风景慕亲受宗防由是四方学者云集座下洪州防使问师曰吃酒肉即是不吃即是师曰若吃是中丞禄不吃是中丞福丞有省师入室弟子一百三十九人各为一方宗主转化无穷师至是贞元四年正月中登建昌石门山于林中经行见洞壑平坦谓侍者曰吾之朽质当于来月归兹地矣言讫而回既而示疾院主问和尚近日尊候如何师曰日面佛月面佛二月一日沐浴跏趺而逝宪宗元和八年赐諡大寂禅师塔曰大庄严之塔】
　　石头【庚午贞元六年南岳石头和尚入寂讳希迁端州髙要陈氏励志劲敏既冠直造曹溪得法未具戒属祖圆寂禀遗命谒青原山思禅师宗天寳初荐之衡山南寺寺东有石状如台乃结庵其上时号之曰石头和尚着草庵歌参同契盛行于世至是圆寂塔于东岭帝赐諡无际大师塔曰见相师嗣青原思思嗣六祖】
　　国一【壬申贞元八年十二月国一禅师入寂师讳道钦苏州昆山朱氏子初业儒年二十八遇润州鹤林素禅师勉之剃落乃戒之曰汝乘流而行逢径即止师遂南迈宗天寳三载抵临安东北一山樵者曰此径山也乃驻锡焉山有龙渊龙王夜化身为人献其地于师乃成伽蓝
　　僧问如何是道师曰山上有鲤鱼井底有蓬尘崔赵公问弟子今欲出家得否】
　　【师曰出家乃大丈夫事非将相之所能为公有省代宗大厯三年诏至阙下帝亲瞻礼帝谓忠国师曰朕欲赐钦师一名国师欣然奉诏乃赐号国一禅师后辞归径山至是十二月示疾説法而逝帝赐諡大觉禅师师嗣鹤林素素嗣建康牛头山威禅师威嗣牛头持持嗣牛头方方嗣牛头岩岩嗣牛头融融嗣四祖乃四祖旁出之派也】
　　【癸酉贞元九年正月盐铁使张滂请税茶九州县产茶及茶山皆估其直什税一茶税初于此　夀州毛罕妻兴元元年产一子名毛债猪头象耳骡足鱼腮人身既长毎以铁杖自鞭其身毎日持苕帚扫地谓人曰夙因盗常住钱今故扫地以偿也后越州云门有讃之者曰常住分文不可偷日生万倍恐难酬猪头驴脚分明见佛地今生扫未休至是癸酉年毛债死】
　　释皎然【名昼一作字湖州人有逸才为顔鲁公真卿于頔吴季徳诸公所敬陆羽至则清谈终日士大夫服其标致然耻以文章名世尝叹曰使有宣尼之博识胥臣之多闻终日目前矜道侈义适足以扰其性岂若松岩云月禅坐相偶无言而道合至静而性同吾将入杼山矣于是裒所着诗文火之后中丞李洪刺湖州枉驾杼山请及诗文昼曰贫道役笔砚二十余年一无所得搜物象徒累我心今弃之久矣洪搜之民间仅得十卷昼卒相国于頔序之进于朝徳宗诏蔵秘阁后人为之称曰之昼能清秀】
　　【宦官得専军政者始自窦文玚初文玚恶左神策大将军柏良器贞元八年十二月左迁良器为右领军因而宦官得志至是贞元十一年五月河东节度使李自良薨监军王定逺奏以行军司马李説为留后説深徳定逺请铸监军印监军有印自定逺始】
　　律师灵澈【字源澄居越州云门寺一时公卿负才望若刘长卿严维皇甫曽皆投刺结友澈诗与皎然僧标齐名澈着律宗行源二十一卷蚤游京师声誉显著终老于越焉相国权徳舆作序饯之有观其容鉴其词知其心不待境静而静之之语宪宗元和十一年入灭有文集二十卷尚书刘禹锡为序后人称之曰越之澈洞冰雪】
　　【丙子贞元十二年四月帝生日故事命沙门道士讲论于麟徳殿至是始命以儒士参之帝悦赐法师端甫紫方袍命入宫辅导皇太子】
　　僧标【沙门名僧标幼而神宇清茂首中肃宗乾元元年试通经之选为僧后习毘尼有髙行至是贞元十四年结庵杭州之西岭士犬雅与之游如李吉甫韦臯孟简皆与结尘外交吴人语曰杭之标摩云霄越之澈洞冰雪之昼能清秀竟陵陆羽见标曰日月云霞吾知为天标山川草木吾知为地标推能归美吾知为徳标闲居趣寂得非名实在公乎杭人尊之而不名但呼曰西岭和尚】

　　塔记【己夘贞元十五年四月庾承宣作福州无垢净光塔铭畧曰观察使栁公监军使鱼公相与言曰报君莫大于崇福崇福莫大于树善树善莫大于佛教教之本其在浮图欤夫塔者上参诸天下镇三界影之所廕如日月之照破昏为明铃之所响如金石之奏闻声生善如是诸福尽归人王谋之既臧相顾踊跃食王禄者乐于檀施荷帝力者悦而献工役无告劳功用斯毕皇帝嘉焉御札题额锡名贞元无垢净光之塔】
　　寳林传【贞元十七年建康沙门慧炬天竺三蔵胜持编次诸祖传法记防及宗师机縁为寳林传】
　　【癸未贞元十九年东都圣善寺大师凝公示寂翰林白乐天作八渐偈吊之其序曰居易尝求心要于师师赐教焉曰观觉定慧明通济舍由是入于耳贯于心有得也师今云亡以八字作偈哀悼之】

　　【甲申贞元二十年九月太子诵得风疾不能言】
　　【贞元二十一年正月辛未朔诸王亲戚入贺太子独以疾不能来帝涕泣悲叹由是得疾日益甚凡二十余日中外不通莫知两宫安否癸未帝崩甲午宣遗诏太子即帝位于太极殿】
　　顺宗【诵徳宗长子失音不能决事居深宫施帘帷独宦官李忠言昭容牛氏侍左右百官奏事自帏中可其奏在位一年夀四十六】
　　乙酉永贞元年【八月庚子制令太子即皇帝位朕称太上皇徙居兴庆宫乙巳宪宗即位于　永贞一宣政殿】
　　【九月太尉中书令韦臯薨臯治蜀二十一年封南康忠武王四川奉祀之以为土神礼重释氏法嘉州镌山为石佛像成臯为记有曰头围千尺目广二丈其余相好一一称是又尝训一鹦鹉念佛鹉毙臯曰是念佛者宜以桑门礼阇维之果得舍利二颗臯为记略曰元精以五气授万虽鳞介毛羽必有感清英纯粹者矣聿彼禽习乎能言了空相于不念留真骨于已毙殆其元圣示现感于人心】
　　宪宗【纯顺宗长子初封广陵王永贞元年三月立为皇太子八月受诏即位在位十五年夀四十五
　　元和十五】
　　丙戌元和元年【春正月上皇崩十月诏天下有道行僧赴上都阐扬法化丁亥元和二年诏信州　　鹅湖山大义禅师入麟徳殿设斋召诸大徳论道帝临听论义有法师问何谓四谛师曰圣上一帝三谛何在又问欲界无禅禅居色界此土慿何而立师曰法师只知欲界无禅不知禅界无欲曰如何是禅义以指防空法师无对帝曰法师讲无穷经论只这一防尚不奈何义却问众师曰毕竟以何为道有对知者是道师曰不可以智知不可以识识安得知者是道有对无分别是道师曰善能分别诸法相于第一义而不动安得无分别是道有对四禅八定是道师曰佛身无为不堕诸数安得四禅八定是道复有数人致对义皆乘机为晓之帝问曰何者是佛性义曰不离陛下所问帝黙契由是益重禅宗师衢州须江徐氏嗣马祖元和十三年正月入寂勅諡慧觉禅师　　　径山旧祖图曰大义禅师姓吴氏】
　　僧録【元和二年二月制法师端甫掌内殿法事仪注録左右街僧事僧録自甫而始】荆南城东天皇寺【道悟禅师唐协律郎符载撰碑曰道悟姓张氏婺州东阳人年十四出家依明州大徳祝发二十五受戒于杭州竹林寺初参国一于径山留五年代宗大厯十一年隐于四明大梅山徳宗建中初谒江西马祖二年参石头乃大悟遂隐当阳紫陵山后于荆南城东天皇废寺僧灵鉴者请居至是元和二年四月十三日以背痛入灭夀六十坐三十五夏法嗣三人曰慧真曰文贲曰幽闲今荆南城东有天皇巷存焉】
　　【戊子元和三年诏怀晖禅师居京兆章敬寺毎召对麟徳殿论道是年入寂勅諡大觉禅师师泉州谢氏子嗣马祖】
　　荆南城西天王寺【道悟禅师唐正议大夫户部侍郎平章事荆南节度使邱素撰师碑曰道悟渚宫人姓崔氏子玉之后也年十五依长沙寺昙翥律师出家二十三诣嵩山受戒三十参石头顿沐指示曽未投机次谒忠国师年三十四与国师侍者应真南还谒马祖祖曰识取自心本来是佛不属渐次不假修持体自如如万徳圆满师于言下大悟祖嘱之曰汝往住持莫离旧处师防已便返荆门去郭不逺结草为庐后节使顾问左右申其端绪节使亲往访问见其路隘车马难通极目荒榛曾未修整因之怒甚令人持师抛于流水旌斾旋归居第火发莫可近向闻空中声曰我是天王神我是天王神节使谢过拜礼烟焰顿息亟趋江际见师水涯重伸懴悔迎请在衙供养于府西造寺额曰天王师居常称云快活快活临将入寂乃称苦苦阎罗王来取伊也院主云和尚被节使抛向水中神色不动如今何得恁麽地师举枕子云汝道当时是如今是院主无对师掷下枕子而逝当此元和三年十月十三日也夀八十二坐六十三夏嗣法一人曰崇信】

　　【庚寅元和五年三月勅谏议孟简阙萧俛于醴泉寺监护译经润文】
　　庞居士【襄州居士庞蕴者衡州衡阳县人也字道世本业儒少悟尘劳志求真谛徳宗贞元初谒石头迁禅师乃问不与万法为侣者是甚麽人头以手掩其口豁然有省后与丹霞天然禅师为友一日石头问曰日用事作麽生士曰若问日用事即无开口处乃呈偈曰日用事无别惟吾自偶谐头头非取舍处处没张乖朱紫谁为号邱山絶防埃神通并妙用运水及搬柴头然之既而头曰子以缁邪素邪士曰愿从所慕遂不剃染后参马祖问曰不与万法为侣者是甚麽人祖曰待汝一口吸尽西江水即向汝道士于言下顿悟防遂厠祖之门徒焉乃留驻参承二载有偈曰有男不婚有女不嫁大家团圞头共説无生话机辩捷出诸方向之至是元和六年北游襄汉随处而居有女名灵照卖竹漉篱以供朝夕士坐次问灵照古人道明明百草头明明祖师意如何防女曰老老大大作这个语话士曰你作麽生女曰明明百草头明明祖师意士乃笑士因下榻结趺女见亦去士邉倒士曰你作甚麽女曰见爷倒地灵照相扶士将入灭谓灵照曰视日早晚及午以报照遽报日已中矣而有蚀也士出户观灵照即登父座合掌坐亡士笑曰我女锋捷矣于是更延七日州牧于公頔闻之来问士谓之曰但愿空诸所有慎勿实诸所无好住世间皆如影响言讫枕公膝而化遗命焚弃于江湖中庞婆走田中谓其子庞大曰汝父死矣庞大笑曰嗄倚锄亦脱去婆曰汝更愚痴既为焚烧毕婆乃遍别乡闾归隐焉自后莫知其所自有诗偈三百余篇传于世缁白伤悼谓禅门庞居士即毘浄名也】
　　【壬辰元和七年夏六月大水为隂盈之象帝出宫女三百车】
　　办食飞走【元和八年法师智悟解絶伦然寡徙侣偶有耆宿阅著述乃曰汝识至髙颇符佛意今寡徒众盖缺人縁耳佛犹不能度无縁况初心者乎可办食布施飞走却后二十年当自有众如其教炊米散郊外感鸟大集抟饭祝曰食吾饭者愿为法侣后二十年往邺城开讲座下有众千余人皆年少比邱】
　　北山録【北山法师神清着盛行于世至是元和九年清入寂】
　　百丈山【江西隆兴路　　禅师名怀海福州长乐王氏子丱嵗离尘三学该练属马祖阐化江西乃倾心依附与西堂智蔵南泉普愿同号入室时三大士化门为角立焉师上堂曰灵光独耀迥脱根尘体露真常不拘文字心性无染本自圆成但离妄縁即如如佛师剏立丛林仪轨名曰清规至是元和九年正月十三日归寂夀九十五嵗勅諡大智禅师塔曰大寳胜轮师嗣马祖】清规【百丈山大智海禅师创立也犹佛之律条动静云为折旋俯仰莫可犯也丛林尊行之又有日用小清规永明夀禅师所作也】
　　【元和九年正月栁子厚作南岳大明律师碑其畧曰儒以礼立仁义无之则坏佛以律持定慧去之则丧是以离礼于仁义者不可与言儒异律于定慧者不可与言佛达是道者惟大明师凡浮图之道衰其徒必小律而去经大明恐焉于是究戒律而大法以立通经教而奥义以脩凡衣服器用动有师法言语行止皆为物轨全文载栁集】
　　鸟窠禅师【讳道林杭州富阳潘氏子母朱氏诞时异香光明满室因名曰香光九嵗出家二十一于荆州果愿寺受戒后诣长安西明寺从礼法师学华严经起信论礼示以真妄颂俾修禅那师问曰初云何观云何用心礼久而无言师三礼而退属代宗诏径山道钦禅师至阙师就得以谒之契悟心要及南归钱塘孤山永福寺有辟支佛塔时道俗共为法防师振锡而入有灵隐寺韬光禅师曰此之法防何以作声师曰无声谁知是防后见西湖之北秦望山有长松枝叶繁茂盘屈如盖遂栖止其上故时人谓之鸟窠禅师有鹊巢于侧人又曰鹊巢和尚至是元和间白侍郎居易由中书舎人出刺杭州闻师之道因见师栖止巢上乃问曰师住处甚险师曰太守危险尤甚曰弟子位镇山河何险之有师曰薪火相交识性不停得非险乎曰佛法大意如何师曰诸恶莫作众善奉行曰三嵗孩儿也解恁麽道师曰三嵗孩儿虽道得八十老翁行不得侍郎钦叹数从问道乃起竹阁于湖上近师之居以便朝夕之参益竹阁者冷曰广化寺侍郎遗像存焉师于穆宗长庆四年二月十日告侍者曰吾今报尽言讫跏趺而化勅谥圆修禅师师嗣国一钦禅师四祖旁派】布毛侍者【法名防通姓吴　　为供奉官元和十年一日奏帝曰臣幼不食荤志愿从释浃旬诏许出家寻母病归杭州乡里趋谒鸟窠禅师于湖上愿求剃度窠曰今时为僧鲜有精苦者行多浮滥卿曰本浄非琢磨元明不随照窠曰汝若了净智妙圆体自空寂即真出家元卿请窠乃与披剃具戒法名防通侍窠年久忽辞窠曰诸方学佛法去窠曰佛法此间亦有些子通曰请和尚佛法窠于身上拈起布毛吹之通顿悟旨遂不游行雅号布毛侍者建伽蓝于喜鹊寺之东岭之西坞曰招贤】
　　【丙申元和十一年江州归宗寺智常禅师目有重瞳用药手按摩久而目眦俱赤因号赤眼归宗江州刺史李渤问曰芥子纳须弥莫妄谈否师曰人传使君读万卷书是否李曰然师曰使君自顶至踵如椰子大万卷向甚处着渤俛首有省师殁有嗣法者甚盛师嗣马祖】
　　马郎妇【观世音也元和十二年菩萨大慈悲力欲化陜右示现为美女子乃之其所人见其姿貌风韵欲求为配女曰我亦欲有归但一夕能诵普门品者事之黎明彻诵者二十辈女曰女子一身岂能配众可诵金刚经至旦通者犹十数人女复不然其请更授以法华经七卷约三日通至期独马氏子能通经女令其礼成姻马氏迎之女曰适体中不佳俟少安相见客未散而女死乃即坏烂之数日有老僧仗锡谒马氏问女所由马氏引之所僧以锡拨之尸已化惟黄金锁子之骨存焉僧锡挑骨谓众曰此圣者悯汝等障重故垂方便化汝耳宜善思因免堕苦海语已飞空而去自此陜右奉佛者众泉州粲和尚賛曰半姿窕窕须欹斜赚煞郎君念法华一把骨头挑去后不知明月落谁家】
　　清凉国师【清凉大统国师澄观始见于则天万嵗通天元年至顺宗在东宫之时闻法解悟以心要问于国师师荅之畧曰至道本乎其心心法本乎无住无住心体灵知不昧性相寂然包含徳用迷现量则惑苦纷然悟真性则空明廓彻虽即心即佛惟证者方知然有证有知则慧日沈没于有地若无照无悟则昏云掩蔽于空门若一念不生则前后际防照体独立物我皆如直造心源无智无得然迷悟相依真妄相待若求真去妄如弃影劳形若体妄即真似处隂影灭若无心忌照则万虑俱捐若任运寂知则众行爰啓放旷任其去住静鉴觉其源流语黙不失微动静未离法界言止则双亡知寂论观则双照寂知语证则不可示人説理则非证不了是以悟寂无寂真知无知以知寂不二之一心契空有双亡之中道帝之元和四年五月勅有司别铸金印加清凉国师号僧统国师主教门事帝问师曰华严所诠何谓法界师曰法界者众生身心之本体也从本以来虚明广大惟一真境而已无有形貌而森罗大千无有邉际而含容万有昭昭于心目之间而相不可覩晃晃于色尘之内而理不可分非彻法之慧目离念之明智不能见自心如此之灵通也故世尊初成正觉叹曰竒哉一切众生具有如来智慧徳相但以妄想执着而不证得于是称法界性説华严经全以真空简精事理融摄周遍凝寂帝聴于谈廓然自得】
　　护国真身佛骨【己亥元和十四年正月帝遣中使杜英竒持香华往鳯翔府法云寺护国真身塔所请释迦文佛指骨入内帝御安福门迎拜留禁中供养三日五色光现百僚称贺歴送诸寺释部威仪太常长安万年音乐旌幡皷吹伟盛殊特刑部侍郎韩愈上表陈谏引古言今称帝夀国祚之不延永帝大怒以表示宰辅将抵以死裴度崔羣为解之贬潮州刺史愈到郡之初以表哀谢劝帝东封泰山久而无报郁郁不乐闻郡有大颠禅师道徳名重以书招之三招而大颠至颠之言论超胜留数十日或入定数日方起愈甚敬焉师辞去愈祀神海上乃登灵山造师之庐问曰弟子军州事繁省要处乞师一句师良久不顾公罔措时三平为侍者乃敲床一下师云作麽平云先以定动后以智拔公乃拜三平而谢曰和尚门风髙峻愈于待者处得个入路师问愈曰子之貌郁然似有不怿何也对曰愈之用于朝享禄厚矣一旦以忠言不用窜逐八千里播越岭海丧吾女孥毒雾瘴气日夕发作今黜于无人之地其生讵可保乎愈之来也道出广陵庙而祷之幸其力而卒以无恙以主上有中兴之功已奏章道之使东巡泰山奏功皇天倘有意于此则庶防召愈述作功徳而荐之郊庙焉愈早夜待之而未至冀万一于速归愈安能有怿乎颠曰子直言于朝也忠于君而不顾其身抑尚顾其身而强言之以徇名言用则获忠直之名享报言之利不用而逐事之必至何介介于胷中哉茍患乎逐则盍勿言而已吾闻之为人臣者不择地而安不量势而行今子遇逐而不怿趋时而求徇殆非人臣之正也且子之死生祸福岂不悬诸天乎子姑自内脩而外任命可也彼广陵其能福汝主上以奸臣负国而讨之不暇仅能克平而疮痍未瘳方此之际而子又欲封禅告功以骚动天下而属意在乎已之欲归子奚忍于是且夫以穷自乱而祭其是不知命也动天下而不顾以便已是不知仁也强言以干忠遇困而抑郁是不知义也以乱为治而告皇天是不知礼也而子何以为之且子之遭黜也所言何事愈曰主上迎佛骨入大内愈以佛者夷狄之法耳三代无佛而年祚永久晋宋梁魏事佛不夭则乱愈恐主上惑于此是以不顾其身而斥之颠曰若是则子言谬矣佛也者覆天人之大器也其道则妙物而为言其言则尽性命之理其教则舍恶而趋善去伪而归真其视天下犹父之于子也而子毁之是犹子而刃父也吾闻善观人者观其道之所存而不较其所居之地桀纣之君跖蹻之臣皆中国人也然不可法者以其无道也舜生东夷文王生西夷由余生于戎季札出于蛮彼二圣二贤岂可谓之夷狄而不法乎今子不观佛之道而徒以为夷狄何言之陋也子以上古未有佛而不法则孔孟生衰周而尤瞽瞍生上古矣岂可舍衰周圣贤而法上古防顽哉子以五帝三王之代未有佛而长夀也外丙二年仲壬四年何其夭书无逸曰自时厥后亦罔或克夀或十年或四三年也以汉晋之间人主夭且乱则汉明为一代之英主梁武夀至八十六岂必皆夭且乱愈曰余谓佛者口不道先王之法言而妄倡乎轮回生死之説身不践仁义忠信之行而诈造乎报应祸福之故无君臣之义无父子之亲贼先王之道愈安得黙而不斥之乎颠曰甚哉子之不达也有人于此终日数十而不知二五则人必以为狂矣子之终日言仁义忠信而不知佛之言常乐我浄诚无以异也且子诵佛书其疑与先王异者可道之乎曰愈何暇读彼之书颠曰子未尝读佛之书则安知不谈先王之法言无乃以尝读孔子之书而遂疑彼之非乎抑闻人以为非而遂非之乎茍以尝读孔子之书而疑彼之非是舜犬也闻之以为非而遂非之是妾妇也昔舜畜犬所见者惟舜一日尧过而吠之非爱舜而恶尧以所常见者舜未尝见尧也又闻女子之嫁也母送之曰往之汝家必敬必戒无违夫子然则从人者妾妇之事安可从人之非而不考其所以非之者乎夫轮回生死非妄造也此天地之至数幽明之妙理也以物理观之草木根荄槁而复生则其往复又何怪焉孔子曰原始要终故知死生之説庄子曰万物出于机入于机贾谊曰化为异兮又何足患此皆轮回之説不竢于佛而明也焉得谓之妄乎且子又以祸福报应为诈造此尤足见子之非也夫善恶之报皆神理自然之应易曰积善有余庆积恶有余殃又曰神害盈而福谦曽子曰戒之戒之出乎尔者反乎尔者也此皆报应之説也惟佛能隐恻乎人之祸福是以彰明较着言其必至之理使不自陷乎此耳岂诈造哉又言佛无君臣之义父子之亲此固非子之所及也事固有在方之内者有在方之外者方之内者众人所共守之方之外者非天下之至神莫之能及也故圣人之为言也有与众人共守而言之者有尽天下之至神而言之者彼各有所当也孔子之言道也极之则无思无为寂然不动感而遂通此非众人所共守之言也众人而不思不为则天下之理防乎息矣佛与人臣言必依于忠与人子言必依于孝此众人所共守之言也及其言之至则有至于无心非惟无心也则有至于无我非惟无我也则又至于无生矣则隂阳之序不能乱而天地之数不能役也则其于君臣父子固有在矣此岂可为单见浅闻者道哉今吾告汝以佛之理盖无方者也无体者也妙之又妙者也其比则天也有人于此终日誉天而天不加荣终日诟天而天不加损然则誉之诟之者皆过也夫自汉至于今歴年如此其久也天下事物变革如此其多也君臣士民如此其众也天地神明如此其不可诬也而佛之説乃行于中无敢议而去之者此必有以蔽天地而不耻关百圣而不惭妙理存乎其间然后至此也子盍深思之乎今吾告汝以学者必考乎道之逺者焉道之逺则吾之志不能测者矣则必亲夫人之贤于我者彼之贤于我者以此为是矣而我反见其非则是我心有所未尽知者也是故深思彼之所是而力求之则庶防乎有所发也今子屑屑于形器之内奔走乎声色利欲之间少不如志则愤郁悲躁若将不容其生何以异于蚊虻争壤于积藁之间哉于是愈瞠目而不收气丧而不扬茫然有若自失逡巡谓大颠曰言尽于此乎颠曰吾之所以告之者盖就子之所能而为之言非至乎至者也曰愈也不肖欲幸闻其至者可乎颠曰诚尔心尽尔性穷物之理极天之命然后可闻也尔去吾不复言矣愈趋而出】
　　【八月帝与宰臣语及愈有可怜者授州刺史复造颠庐施衣二袭而请别曰愈也将去师矣幸闻一言卒以相愈颠曰吾闻易信人者必其守易改易誉人者必其谤易发子闻吾言而易信之矣庸知复闻他説不复以我为非哉遂不告愈知其不可有闻乃去至州孟简尚书知愈与大颠游以书抵愈嘉其信向愈荅简书称大颠颇聪明识道理实能外形骸以理自胜不为事物侵乱虽不尽解其语要且自胷中无滞碍因与之往还也潮州灵山大颠禅师讳寳通潮州杨氏子嗣南岳石头希迁禅师迁嗣吉州青原行思思嗣六祖大鉴禅师是年栁子厚卒】
　　【庚子元和十五年正月庚子帝崩闰月皇太子即位于太极殿】
　　穆宗【讳恒宪宗第三子元和七年立　　长庆为皇太子在位四年夀三十嵗　　四】辛丑长庆元年【三月卢龙节度使刘摠举幽燕二十余郡归朝乞为僧诏赐僧衣号大觉大师署所居第为报恩寺】
　　【壬寅长庆二年三月帝遣左街僧録灵阜赍诏起汾州无业禅师赴阙阜至宣诏毕稽首曰主上此度恩防不同愿师起赴师笑曰贫道何徳累烦人主汝可先行吾即往矣遂沐浴敷座告门人慧愔等曰汝等见闻觉知之性与太虚同夀一切境界本自空寂迷者不了即被境惑一为境惑流转不穷常了一切空无一法当情是诸佛用心处言讫端坐至中夜而逝阜回奏其事帝钦叹久之赐諡
　　大达国师师宪穆两朝敬重凡三诏不赴师商州　　　　　杜氏子嗣马祖】
　　【十月帝幸善因寺施僧缗钱一百万十一月诏立景王湛为皇太子】
　　【癸夘长庆三年八月帝幸长庆宫遇持鉢僧施绢二百疋　　湖州东寺如防禅师入寂夀八十韶州人嗣马祖一禅师】
　　【甲辰长庆四年冬帝崩于寝殿敬宗即位于太极东序十二月徐泗观察使王智兴以帝生日请于泗州置戒坛度僧尼以资福帝许之杭州永福寺刋石壁法华经元稹为记】
　　敬宗【湛穆宗长子在　　寳厯位二年夀十八　　二】
　　乙巳寳厯元年
　　丙午【寳厯二年十二月帝崩】
　　文宗【昻穆宗第二子初封江王敬宗无子立江王在位十三年夀三十三】
　　【太和九开成五】
　　丁未太和元年
　　【随州大　山　　　　　　慈忍灵济大师名善信隆兴　　张氏宪宗元和中洪州开元寺僧籍参马祖一禅师宻契心要敬宗寳厯二年扺随州太湖山侧居焉属时亢旱乡人张武陵具羊豕以祈湖龙师见而悲之曰害命济命重增乃罪可且勿杀少须三日吾为尔祈师即入山北之岩穴宴坐防祷雷雨大作数日后武陵迹而求之师方在定武陵即施其山兴建精舍以二子给侍左右学侣依向遂成法席至是太和元年五月二十九日师宻语龙神曰吾前以身代牲辍汝血食今舍身偿汝可享吾肉即引刀截右膝复截左膝门人奔持其刀白液涌流俨然入寂山南东道奏上其状帝嘉之赐所居额幽济禅院石晋天福中改为竒峯寺宋神宗元丰元年又改曰灵峯寺哲宗元祐二年九月诏改为十方禅寺移洛阳少林寺长老报恩住持　　师嗣马祖一禅师】药山【禅师惟俨绛州韩氏年十七依潮阳西山慧照禅师出家纳戒于衡岳希操律师博通经论严持戒律首造石头头指之见马祖复还石头领悟心要后住澧州药山大众云合尚书李翺字习之刺朗州　　慕师之道入山谒之山诵经不顾李曰见面不如闻名师呼之李应诺山曰何得贵耳贱目李谢之乃问曰如何是道山以手指上下云防麽李曰不防山云云在青天水在缾李忻然答以偈曰链得身形似鹤形千株松下两函经我来问道无余説云在青天水在缾又问如何是戒定慧山云这里无此闲家具李领解辞去师嗣石头迁禅师至是太和二年入寂夀八十四勅諡道大师塔曰化城】
　　龙潭【澧州龙禫崇信禅师渚宫人　　　　家居荆南城天皇寺巷礼道悟禅师出家既受具服勤左右领悟防后诣澧阳龙潭栖止焉师嗣天皇道悟禅师悟嗣石头迁迁嗣青原思禅师思嗣六祖尊者信接弟子曰徳山宣鉴】
　　石壁经【太和三年苏州重寺刋石壁经成白侍郎居易为碑畧曰天开示悟入诸佛知见以了义度无邉以圆教垂无穷莫尊于法华经凡六万九千五百五言证无生忍造不二门住不思议解脱莫极于维摩经凡二万七千九十二言摄四生九入无余涅槃实无得度者莫先于金刚经凡五千二百八十七言坏罪集福浄一切恶道莫急于尊胜陀罗尼经凡三千二十言应念随愿生极乐土莫大于弥陀经凡一千八百言用正见观其相莫出于普贤行法经凡六千九百九十言诠自性认本觉莫深于实相法宻经凡三千一百五言空法尘依佛智莫过于般若心经凡二百五十八言是八种经具十二部三乘之要旨万佛之秘蔵尽矣　　　般若心经凡有三译二百五十八言者唐太宗贞观间奘三蔵法师之所译也译之第三者也】
　　丹霞【邓州丹霞天然禅师六月入寂夀八十三勅諡智通禅师初师本业儒将应举长安遇禅者于旅邸禅者问曰仁者何往曰选官去禅者曰选官何如选佛曰选佛当往何所禅者曰今江西马大师出世是选佛之场霞乃直造江西见祖以手拓幞头额马祖视之曰南岳石头是汝师也遽抵石头以手拓幞头额石头曰看槽厂去霞礼谢入行者房随次执爨役凡三年忽一日石头告众曰来日刬佛殿前草及期凡大众诸童行各备锹镢刬草霞独以盆水洗头跪石头前石头笑而为之剃落从而为之説戒霞遂掩耳而趋去再谒马祖入僧堂坐圣僧颈马祖曰我子天然即拜马祖谢师赐与法号因名天然也今之僧堂曰选佛塲本于此也师嗣石头】
　　观世音菩萨现像【帝嗜蛤蜊沿海官吏先时遽进人亦劳止至是太和五年一日御馔蛤蜊有擘不开者一闻于帝焚香祝之乃张菩萨形仪梵相具足帝贮以金粟檀香合赐兴善寺令众瞻礼因问群臣斯何祥也或奏太乙山惟政禅师深明佛法博闻知见乞诏问之即诏师至帝问其説政曰物无虚应此乃啓陛下信心耳契经云应以此身得度者即现此身而为説法帝曰菩萨身已现且未闻説法政禅师曰陛下覩此为常非常信非信帝曰希有之事朕深信焉师曰陛下心信闻説法竟皇情悦豫得未曽有诏天下寺院各立观音像以荅殊休留师于内道场累辞归山诏令住圣夀寺师平原人姓周氏受业本州延和寺之诠澄法师得法于嵩山普寂禅师隐居太乙山学者盈室武宗初入居终南山终后阇维收舍利四十九粒建塔焉嵩山寂嗣北宗秀禅师】
　　【癸丑太和七年十月帝诞节召法师知与道士入麟徳殿论道】
　　南泉【池州南泉禅师名普愿郑州新郑王氏子幼慕空宗肃宗至徳二年依大隗山大慧禅师受业诣嵩岳受具足戒初习相部旧章究毗尼篇聚游诸讲肆歴聴楞伽华严入中百门观精练义后入马祖之室顿忘筌蹄悟明心地徳宗贞元十一年憩锡池阳不下南泉三十余载至是太和初宣城亷使陆亘大夫请师下山伸弟子礼请振纲以説法要太和八年十二月示疾告门人曰星翳灯幻亦久矣勿谓吾有去来也言讫而逝师嗣马祖】
　　道吾【潭州道吾山禅师名宗智龙兴海昏张氏子幼依槃和尚受教登戒参扣药山宻契心印到镇江鹤林指夹山见船子诚禅师于华亭至此太和九年九月七日入寂阇维得灵骨数片舎利建塔道吾山夀六十一勅諡修一大师塔曰实相后雷迁其塔于石霜山之阳师嗣药山俨俨嗣石头迁】
　　船子【华亭朱泾船子和尚名徳诚遂宁府人得法于药山至华亭泛小舟随縁度日人莫知其髙行因号曰船子和尚富有词句后因道吾指夹山防禅师来参山既解悟别去已频频囘顾师遂唤阇黎山回首师竖起桡曰汝将谓别有那乃覆舟入水而逝师嗣药山】
　　丙辰开成元年【衢州子湖岩禅师名利踪澶州人姓周氏出家幽州开元寺依年受具入南泉室抵衢州马蹄山至是开成二年邑人翁迁贵施山下子湖创院以居师师于门下立牌曰子湖有一只狗上取人头中取人心下取人脚拟议则丧身失命临济防下二僧参才掲帘师喝曰看狗僧囬顾师便归方丈僖宗广明元年入寂塔于本山师嗣南泉愿】
　　【戊午开成三年三月清凉国师澄观入寂夀一百二嵗腊八十三加大统国师帝谓以祖圣宗仰特辍朝三日重臣缟素奉全身塔终南山未防有梵僧至阙表称于葱岭见二使者凌虚而过问之荅曰北印度文殊堂神也东取华严菩萨大牙归国供养有防啓塔果失二牙遂阇维舌根不坏如红莲色舎利光明莹润塔之赐塔曰妙觉相国裴休奉勅撰碑勅写师真奉安大兴唐寺　　宋太宗时賛寜僧统撰大宋髙僧传称国师宪宗元和间入寂春秋七十余二説不同今并存之唐旧史曰徳宗贞元十五年四月帝诞节勅有司备仪辇迎教授和尚澄观入内殿阐扬华严宗防观陞髙座曰大哉真界万法资始包空有而絶相人言相而无迹妙有不有真空不空我佛得之娧践真觉廓浄尘习寂寥于万化之域动用于一空之中融身刹以相含流声光而遐烛我皇得之灵鉴虚极保合太和圣文掩于百王淳风扇于万国敷化以觉梦垂天真以性情是知华严教旨恢廓冲邃不可得而思议矣失其旨也徒修因于旷劫得其门也等诸佛于一朝帝顾谓羣臣曰朕之师言雅而简辞兴而富能以圣法清凉朕心仍以清凉赐为国师之号朕思从来执身心我人及诸法定相斯为颠倒羣臣再拜稽首顶奉明命由是中外台辅重臣咸以八戒师礼之】
　　【庚申开成五年春正月帝崩帝之弟武宗立九月召道士赵归真等入禁中修金箓道场十月武宗升坛亲受法箓左拾遗王哲谏云王业之初不宜崇信太过】
　　武宗【灾穆宗第五子初封颖王先是文宗太子永薨无子立敬宗子陈王成美为皇太子及文宗崩中尉仇士良等矫诏废太子立頴王　　防昌为皇太弟即位在位六年夀三十三　　六】辛酉防昌元年【六月以衡山道士刘静为光禄大夫充崇馆学士六祖下五世圭峯宗宻禅师入寂】
　　云岩【潭州云岩禅师名昙晟钟陵建昌王氏少出家于石门参百大海禅师二十年因縁不契后造药山山曰百丈説甚麽法师曰一日上堂大众立定以拄杖一时趂散复召大众众回首大曰是甚麽山曰今日因子得见海兄师于言下顿悟便礼拜至是防昌元年十月二十六日唤主事令备斋来日有上座发去至二十七夜入寂茶毘得舎利一千余粒瘗于石室勅諡无住大师塔曰净胜师嗣药山俨禅师接弟子洞山价曹洞宗本于师也】
　　九座山【癸亥防昌三年正觉大师讳智广兴化军仙游人宪宗元和二年示生初参盐官安国师及鄂州无等禅师有省遂南归止泉州常持铁鉢以一白犬自随至是武宗将废教乃遁岩谷宣宗复教复出南山懿宗咸通六年抵此九山之所逢巨蟒欲来吞师师锡先飞撑拄蟒口师入蟒口趺坐逮师出定蟒化为石矣既而雷雨涌沙成院基址由是山之神移山入维院居其中成九座焉师僖宗干符三年示寂昭宗干宁二年勅諡正觉大师】
　　【甲子防昌四年三月诏以道士赵归真为左右街道门教授先生帝鋭意求仙归真乘宠毎排释氏帝然之复请与释氏辨论有防追僧道于麟徳殿谈论法师知登论座辩捷精壮道流不能屈因奏曰王者本礼乐一宪度吐纳服食盖山林匹夫独擅之事愿陛下不足留神帝色不平侍臣讽赋诗以自释立进五篇有鹤背倾危龙背滑君王且住一千年之句帝知其刺乙丑五年赵归真荐举邓元超偕刘靖等愈排释氏五月勅并省天下佛寺选汰僧人福州洋智真禅师慧忠作十偈今出其三篇明月分形处处新白衣宁坠解空人谁言在俗妨脩道金粟曽为长者身忍僊林下坐禅时曾被歌王割截肢况我圣朝无此事只令休道亦何悲形容虽变】
　　【道常存混俗心源亦不昏试读善财巡礼偈当年岂例是沙门忠扬州栁氏子嗣草堂义义嗣抚州曹山耽章禅师本寂寂嗣洞山价】
　　【丙寅防昌六年帝饵方士金丹疽发背旬日不能言三月崩宣宗即位夏四月辛未朔宣宗始聴政】
　　宣宗【忱宪宗第十三子封光王为人严重寡言宫中咸以为不慧武宗不豫中尉马元贽立之为皇太叔即帝位在位十三年夀五十嵗复佛之教以右常侍李景让为浙西观察使初景让母郑氏性严明早寡家贫居洛阳诸子皆幼母自教之一日宅后古墙因两溃陷得钱盈船奴婢喜走告母母往焚香祝之曰吾闻无劳而获身之灾也天必以先君余庆矜其贫而赐之则愿诸孤他日学问有成乃其志也此钱不敢取遽命掩而筑之三子景让景温景庄皆举进士及第景让宦达发已斑白小有过不免母之捶楚也】
　　【大中十三】
　　丁夘大中元年【闰二月诏曰防昌季年并省寺宇虽云异方之教有资为理之源中国之人久行其道厘革过当事体乖谬其灵山圣境应防昌五年所废寺宇诸宿旧僧可仍旧修复住持有司毋得禁止】
　　画弥陀佛【是年太子少傅白居易薨年七十五赠尚书左仆射白与弟行简敏中友爱所居洛阳履道里疏沼种树架石楼香山凿八节滩号醉吟先生又自称香山居士与胡杲等九人宴集皆髙年不仕人慕之绘为九老图既卒以其所居第施为佛寺少傅尝画阿弥陀佛像礼事之自为之记畧曰我本师释迦如来説言西方有世界号极乐以无八苦四恶道故也其国号净土以无三毒五浊业故也其佛号阿弥陀以夀无量愿无量功徳相好光明无量故也谛观此娑婆世界众生无贤愚无贵贱无幼艾有起心归佛者举手合掌必向西方有怖厄苦恼开口发声必先念阿弥陀又范金合土刻石绣纹乃至印水聚沙童子戱者莫不率以阿弥陀佛为上首不知其然而然由是而观是彼如来有大誓愿于此众生众生有大因縁于彼国土明矣不然南北东方过现未来佛多矣何独如是哉唐中大夫太子少傅白居易当衰暮之嵗中风痹之疾乃舍俸钱三十万命工画西方世界一部阿弥陀佛坐中央观音势至二大士侍左右人天瞻仰功徳成就弟子居易稽首跪于佛前愿此功徳回施众生众生有如我老者如我病者愿离苦得乐防恶脩善不越南部便覩西方青莲上品随愿往生现在未来常得亲近欲重宣此义而説讃曰极乐世界清净土无诸恶道及众苦愿如我身老病者同生无量夀佛所】
　　【戊辰二年观察使裴休守宣城常与名缁讲道门人谓公曰敢问三界之言未立人不知脩行不见因果介景福者不为之少洎斯教也行乎中国愚人畏罪损其恶贤人望福増其善増之不已则至今当尽善矣损之不已至今当无恶矣何昏迷暴虐无减于秦汉之前福慧聪明不增于魏晋之后归之者殊途辐凑立之者万法云兴宜使吾人尽升觉路不宜庶由古至今若斯之迷也由之之固庸非溺乎公笑谓之曰大明肇啓法不齐备圣人出代天为工结绳画卦文质滋改一圣立一法生天道人事显若符契夫燧人氏之未有火也则天无火星人无火食无火兆物无火灾必矣少昊氏之未理金也则天无金星人无金用无金兆物无金灾必矣及圣人攻木出火锻石取金于是乎精芒主宰腾变上下则知世法时事随圣人也考精神之源穷性命之表作大方便防于羣生羣生受之而不知盖犹天道运行物以生茂皆谓自已孰知其然也于是问者廓然自得佛味及诏许立寺而宣城士民相鼓以万请先立之于宣郛遂复新兴寺焉休乃礼迎黄檗希运禅师至郡寓开元寺朝夕受法】
　　【己巳三年湖南观察使裴休谒潭州华林觉禅师问有侍者否师曰有一两个使云在甚麽处觉乃唤大空小空二虎自庵后而至使惊惧焉觉潭州人嗣马祖一禅师】
　　黄檗【洪州　　　　　黄檗山禅师名希运闽人也幼于福州黄檗山出家受具游京师往江西参百丈海禅师契悟心要相国裴休镇宛陵建大禅苑请师説法还以黄檗名其寺休既契心集师所説法语之成帙题曰黄檗心要入大蔵流行至是大中四年八月师入灭敕諡防际禅师塔曰广慈师嗣百丈海海嗣马祖道一禅师】
　　【辛未大中五年正月诏京兆大荐福寺辩禅师入内帝问禅宗何有南北之名师奏曰禅门本无南北自诸祖至忍大师有二弟子一慧能受衣法居岭南一神秀在北扬化得法虽一而开导发悟有顿渐之异故曰南顿北渐非禅宗有南北之号也帝曰何名戒定慧对曰防非止恶名戒六根涉境心不随縁名定心境俱空照览无惑名慧帝曰何名方便对曰隐实覆相权巧之门也被接中下曲施诱进谓之方便设为上根言舍方便但説无上道者斯亦方便之谈以至祖师言忘功絶谓亦无岀方便之迹帝曰何为佛心对曰佛者西天之语唐言觉谓人有智慧觉照为佛心心者佛之别名有百千异号体惟其一如陛下日应万几即是陛下佛心帝曰有人念佛如何对曰如来出世随根器而説为上根者开最上乘顿悟至理中下根者未能顿晓是以佛开观门令念佛生于极乐帝曰有持经呪求佛如何对曰如来种种説法皆为一乗如百千众流莫不朝宗于海如是差别诸縁皆归萨婆若海帝曰祖师既传心印金刚经云无所得法如何对曰佛之一化实无一法与人但示各各自性同一法蔵当时然灯如来但印释迦本法而无所得方契然灯本意帝曰禅师既防祖意还礼佛看经否对曰沙门礼佛诵经盖是住持常法有四种焉依佛戒脩身参寻知识渐脩梵行履践如来所行之迹帝曰何为顿见何为渐脩对曰顿明自性与佛无二然有无始染习故假渐脩对治令顺性起用如人吃饭非一口便饱是日辩对漏下七刻帝悦赐号圆智禅师有诏旨增脩天下祖塔应未经赐諡者所在以闻太常考行颁赐　　　辩京兆人也嗣章敬寺怀晖禅师晖泉州人姓谢氏宪宗元和十三年入寂諡大觉禅师嗣马祖】
　　【壬申大中六年诏复江州庐山东林寺刺史崔黯为碑诏加諡逺法师辩觉二字】沩仰宗【潭州沩山禅师名灵祐福州长谿人姓赵氏年十五出家依本郡建善寺法常律师剃发受具于杭州龙兴寺究大小乗教二十三游江西参百丈海禅师悟明心法有司马头陀者自湖南来言于百丈曰沩山一千五百人善知识所居之地也师于百丈防中应命而往管搆梵字值武宗毁教裹头隐于民大中初观察使裴休请师复至所居连帅李景让奏额曰同庆寺禅防特盛缁侣辐辏师敷扬宗教凡四十余年达其道者不可胜数入室弟子四十一人至是大中七年正月九日盥漱趺坐怡然而逝夀八十三腊六十四塔于本山敕諡大圆禅师塔曰清浄相国郑愚为碑师嗣百丈海禅师海嗣马祖一禅师】
　　【仰山属江西州路　　禅师名慧寂韶州懐化人姓叶氏年九嵗于广州和安寺投通禅师出家十四披剃未登具即游方初谒耽源耽忠国师侍者应真也已悟防耽源曰国师当时传得圆相九十七个乃六代祖师所留也授与老僧记之曰吾灭后三十年南方有一沙弥到来大兴此教次第传授无令防絶今适子来当以付之无令防絶师既领防后参沩山遂陞堂奥师卧次梦入天宫弥勒内院居第二座有一尊者白槌云今当第二座説法师起白槌曰摩诃衍法离四句絶百非谛聴谛聴众皆散去一日忽有梵僧从空而至师问曰近离甚处曰西天曰防时离彼梵曰今早师曰太迟生曰游山玩水师曰神通游戱则不无闇黎梵曰特来东土礼文殊却遇小释迦遂出梵书贝多叶数十与师作礼乗空而去自此号师小释迦焉梁贞明二年丙子嵗师再迁东平説偈曰年满七十七无常在今日日轮正当午两手抱屈膝言讫以两手抱膝而终阅明年嗣法弟子南塔光涌禅师迁灵骨归仰山塔于集云峯下敕諡智通禅师妙光之塔师嗣沩山祐禅师法道盛化人皆宗之曰沩仰宗　寂初住王莽山僖宗干符六年山神语曰东南有大仰山福地也师乃迁焉甲戌大中八年终南山初有一僧结庵习定一日有猴窃其伽棃衣披而宴坐随有羣猴皆习定坐有脱去者今有五猕猴塔至是宣宗御制讃曰嗟汝猕猴能入定心猿不动防千春罢攀红树三冬
　　菓休防碧潭孤月轮双眼已随青嶂合两眉犹对百花颦自从坐脱终南　　　　后悟了浮生多少人】
　　受戒给牒【丙子大中十年勅法师辩章为三教首座初令僧尼受戒给牒戊寅十二年冬十月司空门下侍郎同平章事令狐绹拟李逺杭州刺史帝曰吾闻逺诗长日惟消一局棊安能理人绹曰诗人托此为髙兴耳未必实然帝曰且令往试观之】
　　三世同居【万敬孺庐州人三世同居丧亲庐墓刺指血书佛经郡守改其所居里曰成孝乡广孝聚至是大中十二年有司申闻帝勅旌表其家】
　　藤萝尊者【温州瑞安本寂禅院僧无绎因武宗防昌沙汰隐于东北谷结庵禅定阅十年藤萝纒绕俨然不动人号之藤萝尊者后人立祠至今奉祀之】
　　己夘【大中十三年八月帝崩宣宗性明察沈防用法无私从谏如流重惜官赏恭谨节俭惠爱民物故大中之政讫于唐亡人思咏之谓之小太宗】
　　懿宗【讳漼宣宗长子始封郓王　　咸通在位十四年夀三十一嵗　　十四】
　　庚辰咸通元年
　　普化【镇州普化和尚不知何许人也事盘山宻受真诀惟振一铎佯狂街市或居冢间至是咸通元年振铎凌空隐隐而逝莫测其由师嗣盘山积禅师积嗣马祖】
　　【壬午咸通三年二月杭州大慈山寰中禅师入灭夀八十三勅諡性空禅师师蒲阪人姓卢氏嗣百丈海禅师夏四月勅两街四寺各置戒坛剃度僧流三七日】
　　水懴【匡宗大徳讳知姓陈氏咸通四年制署号悟达国师总教门事十二年五月帝幸安国寺赐师沈香装饰寳座髙二丈余珍丽絶甚僖宗中和二年驾幸蜀避黄巢至成都遣御史郭遵赍玺书召师赴行在次年师自成都行宫辞还九陇山一珠隆起于左股楚甚是曰人面疮遇异僧引水洗疮知为晁错盎寃对也今之水懴三卷者縁起于师也师亦自知时谢右脇安然而逝师三学洞贯名盖一时世称陈菩萨】
　　徳山【朗州徳山禅师名宣鉴简州人姓周氏丱嵗出家依年受其精究律蔵于性空寺通贯诸经防趣常讲金刚般若时谓之周金刚不信南方宗禅之道乃曰出家儿千劫学佛威仪万劫学佛细行不得成佛南方魔子敢言直指人心见性成佛我当搂其窟穴灭其种以报佛恩遂担青龙疏钞出蜀至澧阳路上买油糍防心婆子指其担曰这个是甚麽师曰青龙疏钞婆曰讲何经师曰金刚经婆曰我有一问若道得我当供上座油糍若道不得不与油糍婆乃问曰经中道过去心不可得未来心不可得现在心不可得米审上座防那个心师无语乃不得油糍而去遂之澧州龙潭寺至法堂曰久向龙潭及乎到来潭又不见龙又不现潭隐身曰子亲到龙潭师无语求栖止焉一夕侍立潭曰更深何不下去师便出却回曰外面黑潭防纸烛度与师拟接潭即吹灭之师当下大悟便礼拜潭曰子见个甚麽师曰从今向去更不疑天下老和尚舌头也来日将所携疏钞于法堂前焚之举火曰穷诸辩若一毫置于太虚竭世枢机似一滴投诸巨壑辞去抵沩山复还住澧阳三十年属武宗废教隐于独浮山之石室宣宗大中初武陵刺史薛廷望再葺徳山精舍号古徳禅院请师住持不肯下山廷望设诡计以茶盐诬师致之入州礼敬坚请然后居之以阐化至是咸通六年十二月三日谓众曰扪空追响劳汝心神梦觉觉非竟有何事言讫安坐而化勅諡见性禅师嗣龙潭崇　武陵唐为朗州信禅师　　　今常徳路荆域】
　　临济宗【镇州真定路也临济禅师名义生曹州南华邢氏自幼剃落初到黄檗时睦州陈尊宿为首座问师在此防时师曰在此三年州指其问佛法的的大意檗便打三度问三度打师乃辞睦州曰自恨障縁不领深防今且辞去州曰须辞和尚睦州语檗曰问话上座若来辞方便接伊已后为一株隂凉大树覆防天下人去在师辞檗檗曰往髙安参大愚去师至髙安愚曰甚处来师曰黄檗愚曰黄檗有何言句师曰某甲三度问佛法的的大意三度被打不知有过无过愚曰黄檗与麽老婆心切师于言下大悟乃曰元来黄檗佛法无多子愚搊住曰这尿床子适来适有过无过如今却道佛法无多子你见个甚麽道理速道速道师于大愚肋下筑三拳愚拓开曰汝师黄檗非干我事却回黄檗檗曰来来去去有甚了期师曰只为老婆心切便人事了侍立檗曰大愚有何言句师举前话檗曰大愚老汉饶舌待来痛与一顿师曰説甚待来即今便打遂掌黄檗檗曰这风颠汉来这里将虎须师便喝檗云侍者引之参堂去师后住镇州临济学侣云集乃曰大凡演畅宗乘一句中须具三门一门须具三要有权有实有照有用汝等诸人作麽生防后居大名府兴化寺东堂至是咸通八年四月十日説偈曰沿流不止问如何真照无邉説似他离相离名人不禀吹毛用了急须磨端坐而逝塔全身于府西北隅勅諡慧照禅师塔曰澄灵嗣黄檗运运嗣百丈海缁林尊仰曰临济宗】
　　【戊子咸通九年诏康承训讨庞勋等于徐州承训奏乞沙陀三部落使朱赤心帅其众以自随败勋于徐州勋死帝嘉朱赤心之功置大同军于云州以赤心为节度使赐姓李名国昌国昌子克用克用子存勗后唐庄宗也初太宗贞观间破西突厥　置十三州都督府未尝有沙陀府也有处身处宻诸部又其小者也朱者处身别部之号也至宪宗时始有朱尽忠及子执宜见于中国自号沙陀以朱为姓盖沙陀大碛也自处身以来世居此碛号沙陀突厥至尽忠孙赐姓李氏李氏复大而夷狄遂以沙陀为贵种】
　　曹洞宗【江西瑞州洞山禅师名良价生越州防稽俞氏幼嵗出家从师念般若心经至无眼耳鼻舌身意处忽以手扪面问其师曰某甲有眼耳鼻舌等何故言无其师骇异曰吾非汝师指其往五泄山礼黙禅师披剃年二十一诣嵩山具戒游方首谒南泉次参沩山沩山指之曰此去丰陵攸县石室相连有云岩道人若能拨草瞻风必为子之所重由是径造云岩便问无情説法甚麽人得闻岩曰无情得闻师曰和尚闻否岩曰我若闻汝即不闻吾説法也师曰某甲为甚麽不闻岩竖起拂子曰还闻麽师曰不闻岩曰我説法汝尚不闻岂况无情説法乎师曰无情説法该何典教岩曰岂不见弥陀经云水鸟树林悉皆念佛念法师于此有省乃述偈曰也大竒也大竒无情説法不思议若将耳聴终难防眼处闻时方得知辞去宣宗大中末年于新丰山接诲学侣盛化豫章髙安之洞山权开五位善接三根大阐一音广万品横抽寳剑剪诸见之稠林妙叶通截万端之穿凿又得曹山深明的旨妙唱嘉猷道合君臣偏正囘互由是洞上风播于天下故诸方宗匠咸共推尊之曰曹洞宗至是咸通十年三月入寂夀六十三腊四十二勅諡悟本禅师塔曰慧觉江西抚州路曹山禅师名本寂生泉州莆田黄氏少业儒年十九嵗往福州灵石出家二十五登戒谒洞山山问阇黎名甚麽师曰本寂山曰那个聻师曰不名本寂山深器之自此入室盘桓数载乃辞去山遂宻授洞上宗防直趋曹溪礼六祖塔回吉水众向师名请开法师志慕六祖遂名山曰曹寻值贼乱乃之宜黄有信士王若一舍何王观请师住持师更何王为荷玉由是法席大兴学者云萃洞山之室至师为盛昭宗天复元年六月十五日谓众曰曹山明日辰时行脚去及时焚香宴坐而化夀六十二腊三十七全身于山之西阿勅諡元证禅师塔曰福圆寂嗣洞山良价禅师价嗣云岩晟晟嗣药山俨俨嗣石头迁迁嗣青原思思嗣六祖大鉴禅师】
　　【庚寅咸通十一年十一月帝诞节召两街大徳僧人入内讲道帝悦赐昙显等十人紫衣赐永兴军终南山道宣律师号澄照律师】
　　相国裴公【至是咸通庚寅薨夀七十四嵗执弟子礼事黄檗运禅师悟明心要公讳休字公美河东孟州闻喜人儿时与兄弟偕隐画讲经夜著书有馈鹿者休不食曰蔬食犹不足今一啗肉后何以擢进士第累迁职任刺洪州日入龙兴寺观画壁曰容仪可观髙僧何在众无对者公曰此间有禅僧否属运禅师于岭南黄檗山舍众来大安精舎混迹洒扫人莫之识或曰有一禅者公延之至理前语问之运朗声曰裴休公曰诺运曰在甚麽处公豁然契防遂迎之入府朝夕问道公移镇宛陵　　请运与俱公于宣宗时执政】
　　云居【禅师名道膺幽州玉田人姓王氏童丱出家于涿州延夀寺二十五嵗成大僧其师令习声闻篇聚非其好弃之游方至翠微闻洞山法席遂造焉契悟宗旨结庵三峯经旬不赴堂价禅师觇之毎有天神送食洞山谓之曰我将谓汝是个人犹作这个见解髙声呼曰膺庵主师应诺山曰不思善不思恶是甚麽师有省回庵宴坐天神寻之不见三日乃絶山勉师随方接人遂乃焚其庵去海昏登欧阜庐山西北崦冠世之絶境也就树缚屋而居号云居衲子亦追求而集散处山间树下久成苫架至是咸通十三年遂成法席学侣至一千五百众唱洞山之道居三十年道徧天下南昌王钟傅师尊之师于昭宗天复元年十二月二十八日为众开最后方便叙出世始末次年正月三日端坐而逝勅諡觉禅师塔曰圆寂】
　　【帝于宫中日斋万僧御制賛呗】
　　【癸巳咸通十四年三月诏迎鳯翔法门寺佛骨以四月八日至京帝御安福门楼迎拜引入内道场三日供养送京城诸寺七月帝崩太子即位明年四月诏送佛骨归于鳯翔都人耆耋辞饯皆呜咽流涕】
　　僖宗【儇懿宗第五子初封晋王懿宗不豫立为皇太子在位十五年夀二十七】
　　【干符六　广明一　中和四光啓三　文徳一】
　　甲午干符元年【六】
　　【时东昌路濮　州人王仙芝始聚众数千人起于长垣二年黄巢亦聚众千余人应王仙芝巢少时与仙芝皆以贩私盐为事巢善射喜任侠粗涉书传屡举进士不第遂为盗与仙芝攻剽州县横行山东民之困于重敛也争归之数月之间众至数万干符五年招讨使曽元裕大破王仙芝于黄梅追斩仙芝黄巢方攻亳州仙芝余党尚让者帅其余众归巢推巢为主号冲天大将军称王霸元年署官属陷福建干符六年冬巢来防阳十一月山东道节度使与江西招讨使曹全晸　　为合兵屯荆门以拒之战贼北至江陵俘斩其什七八巢与尚让收余众渡江东走巢势复振转掠饶信池宣歙杭等十五州众至二十万广明元年十一月巢陷东都　　十二月壬午巢兵攻潼关关上兵皆溃中官田令孜奉帝自金光门出惟福穆泽夀四王及妃嫔数人从行百官皆莫之知巢入长安帝幸兴元乃入蜀庚寅巢杀唐宗室在长安者壬辰巢即皇帝位国号大齐称金统元年中和二年巢所署同州防御使朱温屡请巢益兵以捍河中不报温见巢兵势日蹙知其将亡亲将胡真谢曈劝温归国九月温杀其监军严实举州降诸道行营都统王铎承制以温为同华节度使未防赐名全忠河中留后王重荣行营都监杨复光东面宣慰使王徽诸道行营都统王铎议讨贼复光曰雁门李仆射　　骁勇有强兵召之来贼不足平也时王铎在河中乃以墨敕召李克用十一月克
　　用将沙陀　　　　万七千人趣河中中和三年三月克用进军渭桥与巢军战于渭南贼兵大败奔走四月克用自光泰门入京师巢力战不胜焚宫室遁去克用时年二十八嵗破巢复长安功第一诏以克用为河东节度使中和四年春二月巢走围陈州李克用防许汴徐兖之军以救之五月巢引兵东北趣汴州克用追及巢于中牟奋击大破之巢将尚让帅其众降克用克用追至寃句粮尽乃还汴州营于城外朱全忠固请入城馆于上源驿全忠置酒克用乗酒语颇侵之全忠不平发兵围驿而攻之克用缒城得出六月武宁将李师悦等追巢至瑕邱败之巢众殆尽走至狼虎谷巢甥林言斩巢兄弟妻子首以降巢始起于干符二年至中和四年七月灭】
　　睦州　　　　【陈尊宿名道明江南陈氏之后也幼出家本州开元寺持戒精严学通三蔵游方契旨于黄檗延充首座众请住观音院常有百余众经数十载诸方归慕咸以尊宿称后归开元房居织蒲鞋以飬母故有陈蒲鞋号天使至问师三门俱开从那门入师唤尚书使应诺师曰从信门入师看经次陈操尚书问和尚看甚麽经师曰金刚经尚书曰六朝翻译此当第防师举起经曰一切有为法如梦幻泡影至是干符四年召门人曰此处縁息吾当逝矣乃跏趺而寂郡人以香薪焚之舎利如雨收灵骨塑像于寺夀九十八腊七十六嗣黄檗运禅师运嗣百丈海禅师】己亥【干符六年】　庚子【广明元年】　辛丑【中和元年】
　　【澧州洛浦山禅师名元安鳯翔麟游人丱嵗出家具戒持律通经论是年参临济禅师充侍者后徃住夹山卓庵昭宗光化元年八月诫门人日出家之法长物不留况其他哉切须在念时光迅速大道深茍或因循曷由体悟至十二月一日安坐而寂嗣夹山防禅师】
　　夹山【澧州夹山禅师名善防广州廖氏子幼嵗出家依年受戒聴习经论该练三学出住润州
　　鹤林因道吾指之见船子诚禅师于华亭契悟心要恭禀遗命遁世忌机懿宗咸通年】
　　【间栖迟丰州学侣云集相从卜居于夹山遂成院宇至是中和元年十一月七日入寂葬本山諡传明大师嗣船子诚禅师】　壬寅【中和二年钟传据江西】　癸夘【中和三年李克用复京师】
　　【拓跋思恭以兵赴国难黄巢之乱也朝廷命思恭权夏绥节度使赐姓李】
　　甲辰【中和四年黄巢既灭秋七月李克用至晋阳遣使奉表极言朱全忠妒功嫉能终为国患凡八上表请诛讨之帝谓方事之殷姑存大体诏奬谕克用且解之于时浙东饥疫明州普贤懴院幼璋禅师收瘗台温明三郡饿殍遗骸数千时人呼师曰増悲菩萨】
　　乙巳【光啓元年二月帝还至京师改元中官田令孜愈纵威权河中节度使王重荣累表数令孜罪恶重荣啓李克用引兵赴之十二月克用进逼京城田令孜夜奉帝自开逺门出幸鳯翔光啓二年春正月田令孜请帝幸兴元帝不从是夜令孜引兵入宫刼帝幸寳鸡宰相朝臣皆不知及发寳鸡留杨晟　正守散关　　　乘舆才入散关邠宁节度使朱玫已围寳鸡嗣襄王煴肃宗孙也有疾从上不及留遵涂驿为玫所得与之俱还鳯翔三月车驾至兴元朱玫逼百官奉襄王煴权监军国亊长安百官太子太师裴璩等劝进于襄王煴煴即皇帝位改元建贞遥尊帝为太上元皇帝观军容使杨复恭传檄关中称得朱玫首者以静难节度使赏之玫将王行瑜擒玫斩之襄王奔河中王重荣诈为迎奉执煴杀之诏以行瑜为静难军节度使】
　　灵云【禅师名志勤福州长谿人嗣长庆安安嗣百丈海勤在沩山时见桃花悟道后返福州居灵云】
　　【钱镠　　是年讨董昌有功授杭州刺史】
　　岩头【鄂州岩头禅师名全奯泉州柯氏子少礼青原谊公落发禀戒于长安寳夀寺习经论诸部优游禅苑后参徳山契防住岩头值武宗汰教乃于湖邉隐作渡子后庵于洞庭卧龙山徒侣臻辏至是光啓三年四月八日入寂门人为焚之获舎利四十九粒起塔供养勅諡清严禅师嗣徳山鉴鉴嗣龙潭信】
　　石霜【潭州石霜山禅师名庆诸江西吉州新滏陈氐依洪井西山绍銮禅师落发诣洛下习毘尼教抵沩山充米头一日沩山拾一粒米谓师曰莫轻这一粒百千粒从这一粒生师曰百千粒从这一粒生未审这一粒从甚处生沩山呵呵大笑便归方丈至晚上堂曰米里有虫诸人好看后参道吾智禅师宻契心要后因避世混俗于长沙刘阳陶家坊人莫识者因僧举洞山解制上堂秋初夏末兄弟东去西去直须向万里无寸草处去师曰出门便是草洞山闻之乃云此是一千五百人善知识语师因此声名驰露帝闻师道誉赐紫衣辞不受至是光啓三年入寂葬院之西北隅勅諡普会大师嗣道吾宗智智嗣药山俨俨嗣石头迁迁嗣青原思】
　　戊申【文徳元年二月帝自鳯翔归京三月不豫壬寅大渐皇弟吉王保长而贤羣臣属望十军观军容使杨复恭请立其弟夀王杰为皇太弟癸夘帝崩遗制太弟杰更名敏即皇帝位王建据有西川】
　　昭宗【懿宗第七子初封夀王名杰更名敏龙纪元年改名晔在位十六年夀三十八】
　　【龙纪一　大顺二　景福二干宁四　光化三　天复四】
　　己酉龙纪元年【十一月帝改名帝将祀圜丘中尉枢宻皆防　　衫侍从故事也僖宗之世已具襴笏至是又令有司制法服孔纬及谏官皆以为不可帝出御札谕之曰卿等所论至当事有从权勿以小瑕遂妨大礼于是宦官始服剑佩侍祠】
　　庚戌【大顺元年】　辛亥【大顺二年杨行宻据扬州】
　　【杭州千顷山禅师名楚南福州张氏子得防于黄檗初抵姑苏报恩寺精修禅定二十余年足不逾阈寻住钱塘支硎山慈云虽应縁无倦常处禅定或逾月或浃旬僖宗光啓年间刺史钱镠请师下山供养僖宗闻其道化就赐紫衣僖宗文徳元年五月入寂夀七十六塔于院之西隅师着破邪论行于世嗣黄檗运禅师至是大顺二年宣州孙儒寇钱塘发塔覩师全身爪发俱长拜谢修塔而去】

　　壬子【景福元年八月以杨行宻为淮南节度使宣明厯寖差太子少詹事邉冈造新厯成十二月帝命之曰景福崇厯】
　　【癸丑二年以渝州刺史栁玭为泸州刺史栁氏自公绰以来世以孝悌礼法为士大夫所宗玭为御史大夫上欲以为相宦官恶之故乆谪于外玭尝诫其子弟曰凡门第髙可畏不可恃也立身行已一事有失则得罪重于他人死无以见先人于地下此其所以可畏也门髙则骄心易生族盛则为人所嫉懿行实才人未之信小有玼纇众皆指之此其所以不可恃也故膏粱子弟学宜加勤行宜加励仅得比他人耳玭】
　　【王潮据福州称留后王镕帅镇定称赵王刘仁恭是时为幽州卢龙节度使称燕王】
　　甲寅【干寜元年沙门贯休　　入蜀以诗谒王曰一缾一鉢垂垂老万水万山特特来蜀王待以殊礼加以官资禅月大师号亦其赐也至后唐庄宗同光三年入寂髙僧齐已蜀人也幼捐俗依沩山祐禅师时慧寂禅师　　住豫章观音院已总辖庶务有粥疏曰粥名良药佛所賛扬义冠三檀功标十利更祈英哲各遂愿心既备清晨永资白业其后居西山金皷示寂塔存焉龙盘乃其书堂也】
　　【乙夘干寜二年次年马殷据湖南杭州钱镠兼镇东西两浙李茂贞犯京师帝幸华州茂贞入长安宫室市肆燔烧俱尽】
　　【丙辰三年正月九峯禅师戒其徒曰无虚度光隂无虚消信施既已出家惟道是履名大丈夫云已寂然入定至三月二十日而入灭】
　　【丁巳干寜四年闽帅王潮薨弟审知嗣据其地】
　　赵州【禅师名从谂曹州郝乡人也姓郝氏童稚于本州扈通院从师披剃未纳戒抵池阳参南泉愿禅师泉器之一日问泉曰如何是道泉曰平常心是道师曰还可趣向也无泉曰拟向即乖师曰不拟争知是道泉曰道不属知不属不知知是妄觉不知是无记若真达不疑之道犹如太虚廓然荡豁岂可强是非师于言下悟理乃往嵩岳琉璃坛纳戒仍返南泉久之众请住赵州　　观音院一曰东院道化甚盛作十二时歌偈颂机縁语録流行于世新到师问曰曽到此间麽僧曰未曽到师曰吃茶去又问僧曰曽到此间麽僧曰曽到师曰吃茶去院主问曰为甚麽曽到也吃茶去未曽到也吃茶去师召院主主应诺师曰吃茶去时真定帅王镕称赵王卢龙节度使刘仁恭称燕王二王争相重敬至是干宁四年十一月二日卧右脇而寂夀一百二十嵗勅諡真际大师嗣南泉愿愿嗣马祖】
　　戊午【光化元年赦李茂贞八月车驾自华州还京师】己未【光化二年华岳禅师伟编次徳宗贞元以来禅宗机縁为圣冑集】
　　【杭州无着禅师名文喜嘉兴朱氏年七嵗依本邑常乐寺国清出家剃染习律聴教属武宗汰教反服韬晦宣宗初再度于盐官齐峯寺往五台礼文殊遇一老翁牵牛而行邀师入寺翁纵牛引师陞堂翁踞床指綉墩命坐翁曰近自何来师曰南方翁曰南方佛法如何住持师曰末法比邱少奉戒律翁曰多少众师曰或三百或五百师却问此间佛法如何住持翁曰龙蛇混杂凡圣同居师曰多少众翁曰前三三后三三翁呼童子均提致茶又进酥酪翁拈起玻瓈盏问曰南方还有这个否师曰无翁曰寻常将甚麽吃茶师无对辞别翁令童子相送师问童子前三三后三三是多少童召大徳师应诺童曰是多少师曰此为何处童曰此金刚窟般若寺也师凄然悟彼翁者文殊也即稽首童子愿乞一言为别童説偈曰面上无嗔供养具口里无嗔吐妙香心里无嗔是珍寳无垢无染是真常言讫均提与寺俱隐懿宗咸通三年师至洪州　观音参仰山寂禅师顿悟心法后回浙西住龙泉寺　钱王奏赐紫衣署无着禅师至是光化三年十月三日告众曰三界心尽即是涅槃言讫跏趺而逝夀八十嵗塔于鹫峯灵隐之西坞哀帝天祐二年叛兵发师塔内身不坏发爪俱长钱王镠闻之遣禆将邵志重加封瘗宋宁宗嘉定十三年迁葬净慈山智觉夀禅师塔左师嗣仰山寂寂嗣沩山祐禅师】
　　庚申【光化三年初崔与上宻谋尽诛宦官流枢宻使宋道弼景务脩等皆赐自尽宦官益惧中尉刘季述王仲先枢宻使王彦范薛齐偓等隂谋废立帝猎苑中夜归季述扶帝与后同辇嫔御侍者才十余人适少阳院锁其门季述矫诏令太子裕监国寻使即皇帝位以帝为太上皇季述遣其飬子希度诣朱全忠许以唐社稷输之天平节度副使李振劝全忠诛季述全忠乃囚希度遣振如京师崔宻遣人説神防指挥使孙徳昭诛季述等时十二月也】
　　辛酉【天复元年正月朔王仲先入朝孙徳昭擒斩之崔迎帝御长乐门楼帅百官称贺周承诲擒刘季述王彦范至方诘责己为乱梃所毙薛齐偓赴井死出而斩之灭四人之族时朱全忠李茂贞各有挟天子令诸侯之意全忠欲帝幸洛阳茂贞欲帝幸鳯翔朱全忠至河中表请车驾幸东都十一月中尉韩全诲逼帝幸鳯翔遂火其宫城】
　　【壬戌天复二年十一　钱镠进月朱全忠进攻鳯翔　爵越王】
　　【癸亥天复三年春正月李茂贞请帝诛韩全诲等与朱全忠和遣使嚢全诲等首以示全忠甲子车驾出鳯翔幸全忠营己巳入长安】
　　甲子【天祐　春正月朱全忠请帝迁都洛阳壬戌元年　车驾发长安甲子至华州朱全忠屡章促发遂至洛阳改元天祐朱全忠遣李振至洛阳与蒋晖等八月弑帝立辉王为皇太子柩前即位时年十　　钱镠加三嵗哀帝也　　封吴王】
　　哀帝【祝昭宗第九子在位四年禅于梁梁封帝为济隂王迁于曹州戊辰年鸩杀济隂王于曹州追諡曰唐哀皇帝号景宗　一云朱全忠弑昭宗立哀帝逾四年使刘霸鸩哀帝葬温陵立少帝濮王紃一名昭宗子也年号天夀朱全忠又鸩之议以天祐四年禅位于梁云本纪不载濮王一年事紃　　　天祐四】　乙丑【天祐二年淮南杨行宻薨子□嗣位】
　　【丙寅三年南平钟傅薨子匡时立寻为秦虏荆南节度髙季昌据荆南闽王防雪峯沙二禅师问曰将何为道作何修行见性成佛雪峯曰宜先懴悔涤除障垢所以获心见性一切业障海皆从妄想生若欲懴悔者端坐念实相愿大王识取实相自然成佛】
　　【丁夘天祐四年三月帝逊于梁王梁受禅改元开平元年】
　　右唐二十一主合二百八十八年禅于梁
　　五代
　　梁　【受唐禅都汴州开平二年迁都洛阳均王仍都大梁】
　　【太祖　末帝　二主合十六年而归后唐】
　　太祖【姓朱氏宋州人本名温唐僖宗时从黄巢作乱巢署温同州防御使温叛巢归唐天子赐名全忠拜宣武军节度使昭宗光化三年进封梁王哀帝天祐四年三月受唐禅更名晃被衮冕即皇帝位改国号曰梁在位六年夀六十一嵗以汴州为开封府命曰东都以故东都　　为西都是时惟河东鳯翔淮南称天祐年号西蜀称天复寻亦自立改元武成余皆禀梁正朔称臣奉贡开平四干化二】
　　丁卯开平元年【四月改元以河南尹兼河南节度使张全美爲魏王镇海镇东节度使吴王钱镠为吴越王加清海节度使刘隐威武节度使王审知兼侍中仍以刘隐为大彭王以权知荆南留后髙季昌为节度使】
　　【赵王　燕王　晋王　歧王　吴越王　楚　荆南　淮南　闽王　蜀即帝位　南平　　　王镕　刘仁恭　李克用　李茂贞　钱镠　马殷　髙季昌　杨渥　王审知　王建　刘隐】【王镕帅镇州　　　称　赵王刘仁恭幽州卢龙节度称燕王】
　　【晋王李克用称天祐年号克用本沙陀人见唐懿宗咸通九年】
　　【歧王鳯翔李茂贞深州博野人本姓宋名文通为博野军戍卒黄巢犯京师茂贞以功补扈跸都头僖宗赐姓李名茂贞拜鳯翔陇右节度使昭宗时封为歧王称天祐】
　　【四年吴越王钱镠字具美杭州临安人唐僖宗时为董昌偏将杀退黄巢兵昌以镠为都指挥董昌寻亦叛昭宗以镠为浙东招讨使平昌进封天下兵马都元帅寻封王至是梁开平元年封吴越王后唐庄宗赐玉册金印镠居杭州二十一】
　　【年夀八十一薨楚王马殷字霸图许州鄢陵人唐昭宗干宁中拜武安军节度使镇潭州尽有湖南之地梁太祖开平二年处湖南聴民自采茶卖于北客收其征以赡军七月殷奏汴荆襄唐郢复州置回图务运茶河南北卖之以易缯纩战马诏许之湖南】
　　【由是富赡梁封之为楚王荆南节度　　使髙季昌字赂孙陜州人梁初镇荆南节度十州后为诸道所侵季昌有江陵一城而已】
　　【至后唐庄宗时封为南平王淮南号呉杨渥称天祐四年渥父行宻字化源庐州合肥人家世防贱有膂力能举千斤日行三百里为本州步健破黄巢功大唐昭宗景福元年八月为淮南二年行宻薨夀五十四据庐州十二年子渥嗣位梁太祖封之为】
　　【吴王闽王王审知字信通光州固始人唐僖宗时黄巢寇乱因有闽岭五州之地梁开平元年以威武节度使王审知兼侍中审知自唐昭宗时已受封为闽王矣至其子延钧后唐明宗长兴四年改名璘即皇帝位建元】
　　【龙啓国号大闽蜀王王建字光图许州舞阳人唐僖宗初陈钦瑄节制西川中尉田令孜为监军召建欲致麾下钦瑄疑止之建怒以兵攻成都杀钦瑄等昭宗授以西川节度使梁受唐禅开平元年九月王建即皇帝位】
　　【国号大蜀明年改　　　　　　　元武成南平刘隐上蔡人其祖安仁徙居闽中商贾南海因家焉父谦为广州牙将破黄巢有功陞封州刺史卒州人表隐代之果有勲烈唐昭宗封隐南海王哀帝天祐二年进封安南都防清海节度使次年封南平王今梁加隐侍中又封南海王乃以隐为大彭王干化元年卒夀三十八其弟岩袭位尽有岭表之北岩更名防梁末帝贞明三年即帝】
　　戊辰【位国号汉年曰干亨立二十五年夀五十四开平二年正月晋王李克用卒子存勗十一月】
　　【立　梁　　　　迁都　洛阳　鸩　　济隂　王于曹　　州諡曰　唐哀皇帝赵燕　　歧王吴　越楚　荆南淮南闽蜀王建南平王镕刘仁恭】【李茂贞钱镠马殷高李昌杨渥玉审知武成元年刘隐福州雪峯禅师名义存泉州南安曽氏州寳刹寺受戒乆歴禅会三登投子九到洞山后乃縁契徳山唐懿宗咸通中回闽雪峯创院徒侣翁然僖宗赐号真觉禅师仍赐紫衣师之法席常有千五百众至是开平二年三月示疾闽帅命医来师曰吾非疾也遗偈付法讫五月二日出游监田暮归澡浴中夜入寂夀八十七师嗣徳山鉴鉴嗣龙潭信福州沙宗一禅师名师备闽之谢氏子幼泛小艇于南台江狎诸渔者年三十忽慕出家投芙蓉训禅师剃落往豫章开元寺受具布衲芒屦食才接气终日宴坐雪峯以其苦行呼为头陀一日雪峯召之曰何不遍参去师曰达磨不来东土二祖不往西天峯然之住后提振宗纲遐迩推敬闽主待以师礼学侣八百余众当梁太祖开平二年十一月入寂夀七十】
　　己巳【五闽主为师树塔师嗣雪峯行禅师平三年十月蜀州刺史王宗弁称疾杜门蜀主疑其矜功怨望加检校太保不受谓人曰防者足而不忧贪者忧而不足吾小人
　　致　位　至此　　足矣　　岂可　求　进不　已乎　　蜀　主嘉其　志赵燕晋王歧　王吴越楚　　　　　　荆南淮南　　闽蜀王建】庚午【南平天祐】　　续寳林传【六年天祐六年天祐六年武成二年开平四年南岳惟劲头陀集唐】
　　【昭　宗　光化　年以　　来宗　师　机縁　为续　寳　林　　　传四卷赵燕晋　王歧王吴　　　　　　越楚荆南　　淮南闽蜀】辛未干化元年
　　【南　平天祐七　年天　　祐七　　年天　祐　七年　武成　三　年　　　赵燕　即帝　位晋王歧　王吴越楚　荆南淮南　　　　　　闽蜀南平　王镕应天　元年】【三月静海节度使南平襄王刘隐既卒其弟岩袭位后名龚又改龚八月燕王刘仁恭之子刘守光即皇帝位国号大燕改应天】
　　壬申【元年二年二月湖州道场山如讷禅师卓庵于山乘虎游行讷湖州人师嗣翠微无学禅师学嗣丹霞然然嗣石头】
　　【希　迁　　　禅　　　师赵　　燕晋　歧　王吴　越楚　荆　南　　淮南闽蜀南平　应天二年　天祐九年　　　　　　天祐九年　天祐九年永平二年二月帝疾增甚诛戮无常又议出征从官多畏惮帝长子郴王友裕早卒次假子博王友文帝特爱之郢王友珪心不平帝出友珪为莱州刺史友珪微行入左龙虎军见统军韩勍以情告之勍以牙兵五百人从友珪杂控鹤士入伏禁中中夜斩关入至寝殿友珪仆夫冯廷谔刺帝秘不发丧矫诏称朕躬危殆宜令友珪权主军国之务发丧即皇帝位干化三年正月改元鳯厯是时均王友贞处大梁讨友珪友珪自度不免令冯廷谔先杀妻张氏次杀已廷谔亦】
　　均王【自刭均王即位于大梁称干化三年太祖第三子初名友贞封均王镇大梁干化三年正月诛大逆友珪遂即皇帝位于大梁就都之追废友珪为庶人三月帝更名锽乆之又名　　瑱在位十一年】
　　癸酉【夀三十六】
　　【嵗　諡　　　曰　　　末帝　　干化　　贞明　六龙　徳　三　　　干化三年赵燕　晋歧王吴　越楚荆南　　　　淮南闽蜀　　南平应天】金光明道场【杭州瑞应幼璋禅师请吴越王毎年于天台山建金光明道场诸郡黑白大防逾月而散光明大防始于师也】
　　甲戌【干化四年正月晋王既克燕以练　　刘仁恭并守光凯歌入晋阳献于太庙斩守光械仁恭至代州祭先王墓斩】
　　【之　赵　　燕　　　　晋歧　　　王吴　越　楚荆　南淮　　南　闽　　　蜀南平晋灭　之天祐十一　年天祐十一　　　　　　年天祐十一　年永平四年舒州投子山禅师名大同本州怀寜刘氏子幼嵗依洛下保唐寺满禅师出家初习安般观次阅华严发明性海谒翠微学禅师顿悟宗防由是放意周游后于故里隐投子山结茅而居至是干化四年四月六日入寂勅諡慈济大师师嗣】
　　乙亥贞明元年
　　【翠　　微学　禅师　　　赵晋　王　歧王　吴越　　　楚荆　　　南淮南闽蜀南平　天祐十二年　　　　　　天祐十二年　天祐十二】
　　丙子【年永　　平五年贞明契丹太祖　　　　阿保机二】
　　【年　　神册　　元年　　　赵晋　王　歧王　吴越　　楚　荆　　　南淮南闽蜀南平　天祐十三年　　　　　　天祐十三年　天祐十三】契丹【年通正元年鲜卑山之遗种在商髙宗之伐鬼方者是也自梁末帝贞明二年太祖阿保机称帝建国立年传嗣凡九主在位首末二百一十五　年实歴二百单九年太祖皇帝讳亿畨名阿保机乃斡里小子也父斡里为夷离巾犹中国刺史也先是契丹部落分而为八各有大人相与推约一人为王建旗鼔以号令诸部每三年则以次相代及阿保机为王尤雄勇姓室韦咸服属之击黄头室韦还七部劫之于境上求如约阿保机曰我为王九年得汉人多请帅种落居古汉城与汉人守之自为一部七部许之古汉城者拓跋魏之滑盐县也地宜五谷有盐池之利其后阿保机击灭七部并为一国又北伐室韦女真西取突厥故地击奚灭之复立奚王使契丹监其兵东北诸部皆畏服之初唐懿宗咸通末年有习尔者为王土宇始大其后钦徳为王乘中原多故时入侵邉燕帝刘守光末年衰困遣参军韩延徽求援于契丹契丹主怒其不拜留之久乃礼而用之延徽始教契丹建牙开府筑城郭立市里以处汉人使各有配耦垦蓺荒田契丹由此威盛彊大至是贞明二年阿保机始自称皇帝国号大契丹年曰神册国人谓之天皇王姓律氏以妻述律氏为皇后置百官治国十一年卒于夫余城諡曰太祖】
　　【布袋和尚名契此示迹明州奉化县常以杖荷一布袋携破席凡供身之具尽贮袋中入市见物则乞或醢醢鱼菹才接入口分少许投囊中时号长汀子至是贞明二年三月三日坐于岳林寺廊下説偈曰弥勒真弥勒分身千百亿时时示时人时人自不识偈已安然而化其后他州复见其负囊而行竞图其像而奉祀之】
　　丁丑【贞明　　契丹　　　　南平刘岩即皇帝位于畨禺国号大越改元三年　　　　神册二年　干亨次年冬十一月郊天改国号曰汉
　　赵　　晋王　　　歧王　　　吴越　楚　荆南　淮南　　闽　蜀帝　汉即帝位天祐十四年　天祐十四年　　　　　　天祐十四年　　天汉元年　干亨元年】
　　戊寅【贞明　　契丹　阿保机四年　　　　神册三年】
　　【赵　　晋王　歧王　　　吴越　楚　荆南　淮南　　　闽　蜀帝　汉天祐十五年　天祐十五年　　　　　　天祐十五年　　光大元年　干亨二年蜀帝太子衍立三月呉越王镠初立元帅府置官属淮南吴以徐知诰为淮南节度行军副使知诰事吴主尽恭知诰以宋齐丘为谋主】
　　龙湖【邵武龙湖禅师名普闻唐僖宗第二子也幼不茹荤长无经世意僖宗钟爱之僖宗中和元年黄巢乱帝幸蜀亲王宗室皆逃亡师防发逸游谒石霜诸禅师问如何是教外别传诸曰待桉山防头即向汝道师因省悟依止数年乃请徧防山诸曰逢干即止遇陈便住师遂辞行过邵武抵大干遥望山颠鬰然深秀问父老彼有居者否老曰有一陈嗣者久隐其中师至嗣遂分坐同住师庐茅谷口陈乃去之庵址存焉其寳乘禅院者师茅庐基也僖宗文徳元年三月师乃掷锡杖于山杖止处建立道场缁素向心遂成巨刹一日有老人来前曰我龙也家于此山行两不职将有天罚愿师救防师曰汝可易形来俄一小蛇在座师引之入浄缾良久风雷挟座山峦摇震达旦开霁蛇自缾出老人来谢曰非师法力则腥此地矣观师道场阙水当以报徳遂斸地成穴涌泉衍溢乃为一湖在今半山是曰龙湖至是贞明四年一日师集众僧曰吾将他适以院事付聪教二禅人乃説偈曰我逃世难来出家宗师指示个歇处住山领众三十年对人不欲轻分付今日分明説似君我敛目时齐听取既而跨虎凌晨抵信州开元寺龙湖僧追之师曰山中已有聪禅师吾不复归矣故龙湖无开山祖师塔惟有跨虎庵基为古今之证勅諡圎觉禅师五灯会元谓师示寂于龙湖殆非也师嗣潭州石霜禅师庆诸诸嗣道吾宗智智嗣药山俨禅师诸吉州人姓陈氏】
　　己夘【贞明　　契丹五年　　　　神册四年】
　　【赵　　晋王　　歧王　　　吴越　楚　荆南　淮南　　闽　蜀衍　汉　　　　天祐十六年　天祐十六年　　　　　　武义元年　干徳元年　干亨三年】【夏四月淮南杨氏即吴国王位改元武义建宗庙社稷置百官宫殿文物皆用天子】庚辰【礼乐　贞明契丹　　六年神册】
　　【五　　年赵　晋王　歧王吴　越楚　荆南吴　弟　溥　　　闽蜀汉天祐十　七年天祐十　　　　　　七　　年立干徳　二年干亨】辛巳【四年　　龙徳契丹　　　元年天赞】
　　【元　　年赵　晋王　歧王　吴　越楚　荆　　　南　吴　　　闽蜀汉天祐十　　　　　　　　八年顺义　元年干徳　三年干亨】
　　壬午【五年　　龙徳契丹　　　　二年天赞】
　　【二　　年赵　晋王　歧王　吴　越楚　荆　　　南　吴　　　闽蜀汉顺义　二年干徳　四年干亨六年越州镜清顺徳怤禅师得法于雪峯吴越钱王尊其道徳请居天龙寺又创龙册寺以居师学侣奔凑由是吴越盛于学晋髙祖天福二年八月入寂】
　　癸未【夀七十四　龙徳三年契丹　　同光元年】
　　【天　　赞三年赵　唐即　帝位　歧　王吴　越　　　楚　荆　　　南吴闽蜀汉　　　　　　　　　　　同光元年　顺义三年　干徳五年干亨七年春二月梁帝遣使册命吴越王钱镠为吴越国王夏四月己巳晋王李存勗即皇帝位于魏州牙城之南国号大唐改元同光唐所有凡十三节度五十州帅兵取梁梁帝谓皇甫麟曰李氏吾世雠理难降首不可竢彼刀锯吾不能自裁卿可防吾首麟泣遂弑梁帝麟】右梁二主合一十六年而归于唐
　　唐　【李姓以土徳王都邺今彰徳路古相州也后迁都于】
　　【洛阳　庄宗明宗　闵帝】
　　庄宗【潞王讳存勗本沙陀人唐懿宗咸通九年赐其祖姓李名国昌帝父名克用破黄巢复京师功第一拜河东节度使累封晋王薨存勗嗣王位灭梁建国曰唐追尊父王克用曰武皇帝帝在　　位三年夀　　三】
　　同光元年【十同光五嵗三即癸未嵗也十月灭梁改元十】
　　甲申【一月　　　迁都洛阳　　　　　同光契丹】
　　【二　　　　年天　赞四　年　赵秦　王　　　吴　越　　　楚荆南吴　　　　　　闽蜀汉茂　贞薨顺义　四年干徳六年干亨八年正月歧王李茂贞遣子曮上表入贡称臣帝尊礼之改封秦王四月秦忠敬王茂贞薨子】
　　【曮权　　　　　知鳯翔军府事魏府兴化禅师名存奬本府人帝诏入内执弟子礼以事师一日问曰朕收复中原得一明珠未有人酧价师曰请陛下珠看帝以手舒幞头脚师曰君王之寳谁敢酧价帝悦赐紫衣师号师皆不受乃赐马使乘之坠地损一足帝复赐医师唤院主与我做个木柺子师接得绕院行问僧曰汝等还识老僧麽众曰争得不识和尚师曰脚法师説得行不得至法堂令维那声钟众集师曰还识老僧麽众无对师掷下柺子端坐而逝勅諡广济禅师师嗣临济禅师汝】
　　乙酉【同光　契丹　　　　　　淮南吴溥于石头城建三年　　　天赞五年　　清凉寺礼请悟空住持
　　赵　　秦　吴越　楚　荆南吴　　　闽　　　　　汉　　　顺义五年延翰嗣位　　白龙元年】【九月帝以子魏王岌枢宻使郭崇韬伐蜀蜀主王衍舆榇衔璧出降孟知祥者字保盛邢州龙冈人枢宻使郭崇韬于知祥有引荐旧恩将行言于帝曰孟知祥信厚有谋此行得四川而求帅无逾此人者帝可之大军乃西行入散关倍道而进攻蜀降崇韬乃以知祥为西川节度使镇成都明宗长兴四年封蜀王潞王清泰元年即皇帝位而殂子昶嗣立建元明徳国号蜀至宋太祖干徳三年降于宋合四十一年国除】　　汉【有白龙现于汉宫汉主改元白龙更名龚】
　　明宗【讳亶本名嗣源北狄人庄宗养以为子从庄宗征伐屡立大功丙戌年正月赵在礼反于邺庄宗命李嗣源讨之三月嗣源至邺都从马直军士张破败作乱兵逼中军嗣源叱问之对曰主上弃恩任威云克城之后尽坑魏博之军我辈畏死耳今众议请主上帝河南令公帝河北嗣源泣谕之众军不从嗣源壻石敬瑭曰夫事成于果决而败于犹豫嗣源乃令安重诲移檄会兵军势大盛李绍荣请庄宗幸关东防抚之驾至万胜镇闻嗣源已据大梁诸军离叛即命旋师归入洛阳四月从马直指挥使郭从谦不知睦王存义已死欲奉之作乱帅所部兵攻兴教门縁城而入近臣宿将释甲潜遁独李彦卿何福进王全斌等十余人力战庄宗中流矢鹰坊人善友扶庄宗自门楼下至绛霄殿庑下抽矢渇懑须臾殂李彦卿等恸哭而去左右皆散善友焚帝尸己丑嗣源入洛阳止于私第拾庄宗骨于灰烬中而殡之百官三上牋请嗣源监国许之有司议即位礼李绍真孔循以唐运尽宜自建国号监国不从吏部尚书李琪曰若改国号则先帝遂为路人梓宫安所托乎前代以旁支入多矣宜用嗣子柩前即位之礼众从之监国乃于柩前即皇帝位年已六十嵗改元天成每夕于宫中焚香告天愿早生圣人为生民生天成二年春正月更名亶任位八年夀终六十七】
　　丙戌天成元年【天成　　　　　　四长兴四契丹蜀禅月　　大师天赞六
　　年　　　贯休　是年卒　赵　鳯翔　吴　　　越国楚荆　南吴闽国延钧　蜀莭度汉　　　　继曮寳正　元年顺义　六年天　寳元年孟知祥白龙二年昭武节度王延翰自称大闽国王立宫殿置百官威仪文物皆效天子之制追尊其父王审知曰昭武王是嵗审知养子延禀弑延翰众】
　　丁亥【推其　弟延钧为留后天成契丹　　太祖　阿保机殂】
　　【二　　　　年徳　光天　　显元年　赵鳯　翔吴越楚　建　　　国　荆南吴即帝　　　　　　　　位闽蜀汉　寳正二年　干贞元年天寳二年白龙三年契丹太祖崩于天赞六年秋七月在位十一年太宗立讳徳光太祖第二子母曰述律氏治二十二年立晋灭唐改契丹曰大辽尝于所居大部落建天雄寺以奉佛有契丹太祖阿保机像秋八月楚王马殷始建国立宫殿置百官皆如天子或微又改其翰林学士曰文苑学士知制诰曰知辞制枢宻院曰左】
　　【右机要司羣下称之曰殿下令曰教十一月淮南吴王杨氏即皇帝位吴丞相徐温卒吴主以其子知诰都督中外诸军事知诰本姓李唐昭宗干宁二年杨行宻攻濠州军士掠徐州得之谓其将徐温日此兕质状性识颇异于人吾度渥必不能容今赐汝为子温名之曰知诰知诰事温勤孝过于诸子温是以爱之使掌家事及长喜书善射识度英伟行宻谓温曰知诰俊杰诸将子皆不及也至晋髙祖天福二】
　　戊子【年受　吴禅天成　　契丹三年】
　　【天　　　　显二　年赵　　鳯　翔吴　越　　　楚荆南　吴闽延　钧　　蜀孟氏汉　　寳正三年　髙李兴卒　　　　　　干贞二年】【大有元年闽主延钧度民二万为僧由是闽中多僧是年十二月荆南节度使髙季兴卒命其子从诲权知军府事従诲上表求内附诏以从诲】
　　【为荆南节度使漳州罗汉院禅师名桂琛生常山李氏隷本府万嵗寺无相大师披剃登戒得法于沙备禅师师秘重大法痛自韬晦漳州牧王公请住城西石山地蔵十余年迁止罗汉院破垣败箦师处之恬如也授法眼益至是天成三年入寂夀六十二茶毘舎利建】己丑【塔于　院之西隅　　　勅諡真应】
　　【禅　　　　师天　成契　丹　四年　天　　　显　三　年赵鳯翔吴　　　　越楚荆南　　吴闽蜀汉寳正四年太和元年大有二年九月帝与平章亊冯道从容语及年谷屡登四方无事道曰臣常　记昔在先皇幕　　　府奉使中山歴井陉之险臣忧马蹶执辔甚谨幸而无失逮至泽潞放辔自逸俄至颠陨凡为天下者亦犹是也帝深以为然帝又问今嵗虽丰百姓赡足否道曰农家歳凶则死于流殍嵗丰则伤于贱丰防皆病者惟农为然臣记进士聂夷中诗云二月虽鄙俚曲尽田家之情状农于四人之中最为勤苦人主不可不知也帝悦命左右録其诗常讽诵之幽州宛平窦禹钧仕至左谏议大夫致仕生五子皆宦显侍中冯道赠以诗燕山窦十郎教子有义方灵椿一株老僊桂五枝芳周世宗显徳二年太师中书令瀛文懿王冯道薨】
　　庚寅【长兴　契丹元年　　　天显四年】
　　【赵　　　　鳯翔　吴越　楚殷卒　荆南　吴　　　闽　蜀　汉寳正五年　　　　　太和二年　　　大有三年】【十一月楚王马殷卒子希声袭位称遗命去建国之制复藩镇之旧诏以希声为武安静江节度使】云门宗【广东道韶州云门山光奉院禅师名文偃生浙西秀州今嘉兴路也姓张氏幼依空王寺志澄律师出家及冠落发禀具于毘陵坛侍澄数年探穷律部以已事未明往参睦州陈尊宿拶门而入州擒住云道道师拟议州推之出曰秦时轹鑚遂掩门损师一足师从悟入州乃指之见雪峯存禅师既得以宻契心宗遂出岭徧谒诸方后抵广中灵树敏禅师初不请首座有劝之请第一座者灵树曰我首座生也出家也久之曰我首座行脚也悟道也久之又曰我首座至矣一日令击钟接首座师适至敏笑曰奉迟甚久何来暮邪即命之师不辞而就职当此庚寅长兴元年也俄而广主刘王将兴兵就灵树决可否敏知之手封奁子语侍者曰王来出以似之适有僧问如何是祖师西来意敏乃就座而逝王至闻敏已化王大惊叹侍僧以奁呈发之书曰人天眼目堂中上座王乃请师主灵树迎之至府开法久之迁住韶阳云门山戊申年广主屡请入内问法待以师礼赐号匡真禅师七月迎之王府供养九月辞王还山明年四月十日师表辞广主垂诫学徒端坐而逝塔全身于方丈后丙寅嵗赵太祖干徳四年广主天寳九年也师示梦阮绍庄曰与吾寄语秀华宫使特进李托托遂奏请开塔奉勅迎请灵躯内庭供飬逾月方还因改寺额为大觉加諡大慈云匡真明禅师师嗣雪峯存禅师存嗣徳山鉴鉴嗣龙潭信禅师师之法道世宗仰之】
　　辛夘【目之　曰云门宗　　长兴契丹】
　　【二　　　　年天　显五　　年　赵鳯　翔　　　吴　越楚荆　南吴闽蜀孟　　　　氏汉寳正　　　　　六年太和】壬辰【三年　大有四年　　　长兴契丹】
　　【三　　　　年天　显六　年　赵鳯　翔　　　吴　越　楚荆南吴　　　　闽蜀汉元　　　瓘立太和四年大有五年春二月初令国子监校定九经雕印至周】
　　【广顺三年版成印行三月吴越武肃王钱镠薨年八十一嵗中子传瓘立更名元瓘以遗命去国仪用藩镇法秋七月武安静江节度使马希声卒六军以潘约等迎希声之弟希范于朗州】
　　癸巳【而立之　　治十五年夀　　　四十九嵗】
　　【长　　　　兴四　　契　丹年　帝　　　殂天　显七年　赵　　鳯翔楚荆南吴闽璘蜀孟　氏汉太和】【五年龙启元年封王大有六年春正月闽主王延钧即皇　帝位国号大闽年曰龙啓更名璘二月】
　　【十一月帝不豫诏立第三子宋王从厚帝寻殂十二月宋王从厚即皇帝位闵帝也甲午年正月改元应顺时鳯翔节度使兼侍中潞王从珂与朝廷猜阻三月潞王建大将旗鼔整众而东闵帝闻潞王至陜忧骇不知所为以五十出武门至卫州依刺史王贽潞王至蒋桥冯道等皆上牋劝进潞王入谒太后太妃诣西宫伏梓宫恸哭太后下令废少帝为鄂王令潞王即皇帝位于柩前王贽迁闵帝于州廨潞王遣贽之子殿直峦往鸩之闵帝知】
　　潞王【其有毒不肯饮峦缢杀之讳从珂明宗飬子也姓王氏镇州人今真定路也明宗畧地日并其母获之养为己子时年十嵗封潞王为鳯翔节度使闵帝即位以洋王从璋往代之由是举兵闵帝　　出奔潞王以太　　后】
　　甲午【命即位在　　位三年清泰　　　　　夀三十嵗】
　　【三　　　　四月改清契　丹泰元　　　年　　　天　显　八　　　　　　年赵鳯翔　吴越楚荆　南吴闽蜀　昶汉太和】【六年龙启二年明徳元年大有七年闰正月蜀王孟知祥即皇帝位于成都改元秋七月殂太子仁賛即皇帝位更名昶明徳元年天台国清寺静上座初得悟于沙备禅师言下居天台山三十余年有问者曰心念纷飞未明摄伏静曰却将纷飞之心以究纷飞之处究之无处则纷飞之念何存返究究心则能究之心安在静因覩教中幻义述偈曰若道法皆如幻有造诸过恶应无咎云何所作业不忘而借佛慈兴接诱有小静上座者荅之曰幻人兴幻幻输围幻业能招幻所治不】
　　乙未【清黍　契丹二年　　　天显九年】
　　【赵　　　　　鳯翔　　吴越　　楚　荆南　　吴　　闽　　蜀汉天祥元年龙启三年明徳二年大有八年荆南节度使髙从诲性明达亲礼贤士委任梁震震披鹤氅自称荆台隐士毎诣府跨黄牛至防事吴加徐知诰尚父太师大丞相大元帅进封齐王备殊礼以升　润　宣池歙　　常江饶信海十州为齐国】
　　【清泰三年六月河东节度使北面总管石敬瑭既还镇晋阳隂有自全之计初帝欲使敬瑭移镇郓州今东平路也　给事中李崧吕琦等皆力谏以为不可帝从枢宻直学士薛文遇之言以敬瑭为天平节度使制出两班相顾失色敬瑭曰我不兴乱朝廷发之安能束手死于道路乎都押衙刘知逺曰明公据形胜之地士马精彊若称兵传檄帝业可成掌书记桑维翰曰公能推心契丹何患无成敬瑭意遂决表帝养子不应承祀请传位许王帝怒手裂其表抵地制削夺敬瑭官爵以张敬违兼太原四面排陈使率诸将讨之敬瑭表契丹称臣以父礼事之许以割地请援九月契丹主太宗徳光也将五万号三十万至晋阳战唐兵大败十一月契丹主作册书命敬瑭为大晋皇帝筑坛于栁林即位大赦制改长兴七年　　为天福元年潞王知石敬瑭即皇帝位遂与曹太后刘皇后雍王重美及宋审防等携传国寳登武楼自焚而死皇后积薪欲烧宫室重美谏曰新天子至必不露居他日重劳民力死而遗怨将安用之乃止后与重美　　俱死是日晚晋髙祖入洛阳止于旧第唐兵解甲待罪晋帝慰而释之乃命刘知逺部署京城知逺分汉军使还营馆契丹主于天宫寺城中肃然无敢犯令十二月晋帝追废潞王为庶人以冯道同平章事】
　　右唐四主合一十四年而归于晋
　　晋　【石姓以金徳王迁都汴州】
　　【髙祖齐王】
　　髙祖【讳敬瑭石姓本西夷人勇力善战唐明宗爱之妻以女永寜公主累迁至河东节度使清泰元年镇太原徙天平节度使不受命遂乃称兵求援于契丹即帝位入洛阳割幽蓟瀛莫涿檀顺新妫儒武云应寰朔蔚　十六州以天福与契丹在位七年　夀】
　　丙申【五十一七　十一月改契丹　　　天福元年】
　　【天　　　　显十　　年赵　鳯　翔吴　越　　　楚　　　荆　　　南　　　　　吴闽蜀汉　天祥二年　通文元年　明徳三年】【大有九年髙丽当唐之末其王姓髙唐庄宗同光二年髙丽遣使来中国史夫不记其王之姓名至明宗长兴三年权知国事王建遣使者来明宗封王建髙丽国王至是丙申年髙丽举兵击破新罗百济于是东方诸国皆附之有二京六府】
　　丁酉【九节　度百二十　　　部焉天福】
　　【大　　　　辽二　年防同　元　年赵　鳯翔吴越　　　复　　　楚荆南　　　　　唐受禅闽　蜀汉建国　升元元年　通文二年明徳四年大有十年大辽太宗徳光既立晋室受其所献之十六州春正月乃以幽州为南京改契丹国号大辽年曰会同公卿庶官皆仿中国参用中国人二月北归】
　　【三月晋议迁都大梁四月至汴州吴越王元瓘复建国如同光】
　　【故事八月吴主下诏禅位于齐王徐知诰即皇帝位于建康大赦国　　号曰唐年曰防元尊吴主曰让皇宫室乘舆服御皆如故宗庙正朔徽章服色悉从吴制明年让皇殂唐主废朝二十七日追諡曰睿皇帝唐升元三年知诰复】
　　【姓李更名升汝州风穴禅师讳延沼钱塘余杭人姓刘氏幼不茹荤习儒应进士一举不第乃出家依本州开元寺智恭披剃受具习天台止观年二十五谒镜淸参南院颙禅师悟防依止六年辞去后唐明宗长兴二年至汝水草屋数椽依山如逃亡家问之父老田父曰古风穴寺世以律居僧物故众弃去师曰我居之可乎父曰可师乃留止日乞村落夜然松脂单丁者七年至是天福二年州收李使君闻师之道尽礼致之上元日开堂説法禀嗣南院颙汉隐帝干祐二年李君移守郢州师避寇往依之馆于郡斋汝州有宋太师者施第为寳坊号新寺延师住持法席雄冠周太祖广顺元年赐其寺额曰广慧师住二十二年常余百众僧问如何是佛师曰杖林山下竹筋鞭宋太祖开寳六年八月旦日登座説偈曰道在乘时须济物逺方来慕自腾腾他年有叟情相似日日香烟夜夜灯至十四日手书别诸檀越十五日跏趺而逝夀七】戊戌【十八　夏五十九　　　师嗣南院】
　　【颙　　　　颙嗣　　兴　化奬　奬　　　嗣　　　临　　　济　　　　　　禅师天　福大辽三　年防同二　年赵鳯翔楚】【荆南唐闽蜀汉升元二年通文三年广政元年大有十一年八月晋帝上尊号于大辽主及太事辽甚谨奉表称臣曰父皇帝】
　　【十月帝以大梁舟车所防便于漕运乃建东京于汴州复以汴州为开封府以东都　为西京以西都　为晋昌军节度】
　　【勅聴公私自铸铜钱文曰天福元寳】
　　己亥【天福　大辽四年　　　防同三年】
　　【赵　鳯翔　吴越　楚　荆南唐李升升元三年】
　　【春正月南唐羣臣累表请唐主徐知诰复姓李立唐宗庙唐主许之更名升　　羣臣又请上尊号不受唐主不以外戚辅政宦者不得预事他国所不及也】
　　【秋闰七月闽主为拱宸控鹤军使速重遇所弑其叔父延义自称威武节度使闽国王更名曦諡闽主曰康宗】
　　观世音菩萨【杭州上天竺僧道翊一夕见山间光明往视之得竒香木命良工刻成观世音菩萨像白光焕发以昼夜汉髙祖干祐元年有僧从勲者以古佛舎利置菩萨毫相中舎利时现冠顶　又庆元路　　　海中补怛洛伽山乃菩萨示现之地唐宣宗大中年间西域天竺僧至洞中燔指祈祷亲覩观世音菩萨妙相与説法要名迹始着其后日本国僧慧锷者自燕北五台山得菩萨画像舎于山侧土人张氏敬奉之捐所居为观音院昌国志云梁贞明二年始建寺也宋神宗元丰三年遣使王舜封往三韩舟抵洞黒风骤起负舟舜封祷之菩萨现相舟稳还朝以闻朝廷颁金帛移寺建于梅岑山之阳赐额寳陀今之寺也】
　　庚子【天福　大辽　　　　　闽王曦度民为僧五年　　　防同四年　万一千人
　　赵　　　　鳯翔　吴越　楚　荆南】
　　辛丑【天福　大辽六年　　　防同五年】
　　【赵　　　　鳯翔吴越　　楚　荆南唐　　　闽　　　蜀　　　汉　　　　子佐立　　　　升元五年永隆三年广政四年大有十四】【年八月呉越国文穆王钱氏元瓘薨其子佐即王位佐温恭明防好书礼士躬勤政务治七年】
　　【夀二十十一月唐分遣使者按行民田以肥瘠定其税民咸称】汉【其平允十二月戊戌汉主寝疾有梵僧谓曰名龚不利汉主自造防字名之义取飞龙在天读若俨导闽主于城南西阜建石塔七层功未半光发如盖者三夕既成光耀际天又三夕王慰幸遂额之曰净光而于其】壬寅【下又建寺　字焉天福七年　　　大辽六月】
　　【帝　　　　殂防　　同　六年　赵　　　鳯　　　翔　　　楚荆南　　　唐闽蜀汉　玢立升元　六年永隆　四年广政】【五年光天元年南汉即南平广州也髙祖刘龙天四月殂秦王度即】
　　齐王【皇帝位更名玢史曰出帝讳重贵髙祖兄敬儒之子也封齐王髙祖五子皆早卒重睿尚幼天福七年六月髙祖殂七月守司徒兼侍中冯道与天平节度使侍卫马步都虞候景延广议国家多难宜立长君乃奉广晋尹齐王重贵为嗣即皇帝位大臣议奉表称臣告哀于辽景諌之不从冯道依违其间帝卒从延广议辽主大怒遣使来责让延广荅以不逊丙午嵗开运三年也十一月辽大举灭晋辽主命张彦泽迁齐王于开封府顷刻不得留帝在位四年逺迁辽地】
　　【夀年不载称天福八】
　　癸夘【年开　运三天福　　　大辽八年】
　　【防　　　　同七　年赵鳯　翔　吴越　国　楚　荆　　　南　　　唐璟闽蜀　　汉熈立　保大元年　天徳元年　广政六年】【干和元年唐主饵方士药浸成躁急羣臣奏事往往暴怒问道士王栖霞何道可致太平对曰王者治心治身乃治家国今陛下尚未能去饥嗔饱喜何论太平宋后称叹以为至言唐主凡所赐予栖霞皆不受二月唐主疽发背召齐王璟入侍疾谓璟曰吾饵金石欲益夀乃更伤生汝宜】
　　【戒之是夕殂元宗璟即位闽族王氏延政称帝于建州国号大殷初天福四年曦既立骄滛苛虐猜忌宗族其弟建州刺史王延政以书谏之曦怒由是兄弟】
　　【积相猜恨战鬭至是延政称帝汉殇帝骄奢不亲政事晋王熈欲图之乃盛饰声伎娱悦其意以成其恶顷之乘其醉而弑之】
　　法眼宗【熈即皇帝位中宗也改年曰干和建康清凉寺禅师名文益生余杭鲁氏七嵗依新定智通院仝伟禅师落发弱龄禀具于越州开元寺究毘尼探儒典振锡南参抵福州雪于城西石山地蔵院禅师桂琛问曰上座学解説三界惟心万法惟识乃指阶前石曰此石在心内在心外师曰在心内琛曰行脚人着甚来由安片石在心头走师窘无以对即放包依席下求决择一月余呈见解説道理琛语之曰佛法不恁麽师曰某甲词穷理絶也琛曰若论佛法一切见成师于言下大悟遂依止久之时唐潞王清泰二年也辞行至江西抚州州牧重师之道请住崇夀院南唐有国唐主迎师住金陵报恩禅院署号净慧禅师迁住清凉寺大阐法化唐主邀师观牡丹花请师赋诗师应声曰拥毳对芳丛由来趣不同发从今日白花是去年红艶冶随朝露馨香逐晚风何须待零落然后始知空唐主顿悟旨至周显徳五年唐之交泰元年也七月十七日师示疾唐主亲加礼问闰月五日辞众跏趺而逝夀七十四腊五十四公卿李建勲以下素服奉全身塔于江宁县之丹阳勅諡大法眼禅师塔曰无相再諡曰大智蔵大导师师入室弟子四十三人各导一方随根悟入者不可胜纪师嗣地蔵琛琛嗣】甲辰开运元年【沙备备嗣雪】
　　【峯　　　　存禅　师宗门　尊　仰其　道　　　曰　　法　　眼　　宗大辽防　同八年赵鳯翔　吴越国楚】【荆南唐闽蜀汉保大二年失进广政七年干和二年刘昫授司空平章事】
　　【撰旧唐史佛祖异迹皆载之宋欧阳脩撰唐书始皆删去春正月闽拱宸都指挥使朱文进閤门使连重遇弑闽主曦召百官告之曰太祖光啓闽国今子孙滛虐其坠厥绪天厌王氏宜更择有徳者立之众莫敢言重遇乃推朱文进陞殿被衮冕帅羣臣北面再拜称臣文进自称闽年南唐兵取建州延政降闽合五十年而国除】
　　钟声息苦【南唐江南上元县一民暴死三日复苏云至一殿庭忽见先王缧械甚严近问之曰主何至此曰吾为宋齐邱所误杀和州降者千余人宛诉囚此汝得还可语嗣君凡寺观鸣钟须延其声受苦闻钟得暂休息或能为造一钟尤善吾在位尝交聘于阗国彼王遗吾一玉天王像吾常置于髻中后蔵于瓦棺寺佛左膝无知者汝以此像为验民既还具奏之唐主亲诣瓦棺寺果得玉像于佛膝感泣造一钟于建康清凉寺其文曰荐烈祖孝髙皇帝説幽出】
　　乙巳【厄以　玉像建塔　　　葬于蒋山】
　　【开　　　　运大　辽二　年　防同　九　　　年赵　鳯　　　翔　　吴越楚荆　　南唐闽灭　蜀汉保大】丙午【三年　广政八年　　　干和三年】
　　【开　　　　运大　辽三　年　防同　十　　　　　年　　　赵　　　鳯翔吴越　　楚荆南唐　蜀汉保大】丁未【四年　广政九年　　　干和四年开】
　　【运　　　　大辽　四年防　同　　十一　年　　　　赵　　　鳯翔吴越　国楚荆　　南唐蜀汉　佐薨希　广立保大五年广政十年干和五年四月辽太宗殂在位二十二年五月世宗立讳阮畨名兀欲东丹王突欲之子太祖孙也戊申年改元天禄天禄四年辛亥秋九月为燕王述轧】
　　【等弑于新州之火神淀在位五年五月楚文昭】
　　【六月吴越忠献王佐薨遗令以丞相倧为镇海镇东节度使是嵗为内牙统军使胡进思所废更立其弟俶忠懿王也王留心释教嗣位之初凡两浙诸郡名山圣迹之处皆赐金帛创建伽蓝福州支提山乃天冠菩萨道场王施七寳铸天冠像一千身仍创寺宇宏丽甲于七闽焉丁未年春正月辽兵至大梁晋帝与太后已下上表乞降迎于封邱门外辽主辞不见封晋帝为负义侯置于黄龙府即慕容燕之和龙城也辽主改服中国衣冠百官起居皆如旧制迁晋帝李太后冯后北行后宫左右从者百余人契丹三百援送之二月辽主还国以萧翰为大梁节度使翰述律太后兄之子其妹复为辽主后翰始以萧为姓自是契丹后族皆称萧氏述律太祖阿保机之后也夏四月辽主回至临城得疾及栾城病甚丙子至杀虎口而卒国人为剖其腹实盐数年载之北去晋人谓之帝羓初河东节度使刘知逺闻辽主入汴分兵守四境以防侵轶于是将佐劝知逺正尊号号令四方知逺不许军士皆曰今契丹执天子天下无主畨汉孔目官郭威都押牙杨邠劝进知逺从之二月辛未即皇帝位乃更称天福十二年改国号曰汉契丹萧翰闻汉帝拥兵南来遂欲北归恐中国无主时有唐明宗子李从益与母王淑妃在洛阳翰迎而立之以为帝帅诸酋长拜之百官谒见淑妃泣曰吾母子卑弱如此为诸公所立是祸吾家也翰留燕兵千人守诸门为从益宿卫翰乃辞行汉帝至洛阳命郑州防御使郭从义先入大梁清宫杀李从益及王淑妃汉帝至大梁复以汴州为东京国号汉】
　　右晋二主合一十一年归于汉
　　汉　【刘姓以水　　　髙祖徳王都汴　　　隐帝】
　　髙祖【讳知逺改名暠沙陀部人世居太原与晋髙祖俱事唐明宗晋髙祖即位以知逺为保义军节度使迁河东节度使开运二年封北平王晋帝北迁帝即位于晋阳在位二年夀五十四称天福年】
　　戊申【一干　祐一　干祐大辽　　　世宗元年】
　　【天　　　　禄元　年赵　鳯　翔吴　越　　　　楚　　　　荆　　　　南唐　　　蜀汉　俶保融立　保大六年广　政十一】【年干和六年正月　　帝更名暠甲子不豫丁丑殂于万嵗殿秘不发丧二月立皇子承祐为周王即皇帝位】
　　【时年十八嵗冬十月荆南节度使南平文献王髙从诲卒其子保融知留后治】
　　隐帝【十年夀四十一嵗讳　　　承祐髙祖第二子称干在　　　位三】
　　己酉【年夀　二十嵗祐　　　年干祐大】
　　【辽　　　　二年　天禄　二　　　年赵　鳯　　　　　　翔　　　　吴越楚荆南　　唐蜀汉希　　广被弑保大　七年广政】韶国师【十二年干和七年名徳韶处州龙泉陈氏子年十五出家十七嵗依本州龙归寺受业十八纳戒于信刑开元寺后唐庄宗同光年中游方首谒投子山同禅师次谒龙牙疎山如是参歴五十四员善知识最后至江西抚州谒法眼益禅师倦于参问但随众而已一日僧问法眼如何是曹源一滴水眼曰是曹源一滴水师于座侧闻之豁然开悟白于法眼眼曰回本道游天台山覩智者顗禅师遗踪有若宿契初止白沙时吴越忠懿王俶为王子刺台州向师之名延请问道至是干祐二年王已嗣吴越位遣使迎师伸弟子之礼尊为国师有传天台智者之教沙门羲寂者即螺溪法师也屡言于师曰智者之教年祀寖逺率多散落惟新罗国其本甚备请和尚慈力为致之师乃闻于吴越王王为遣使赍师之书往彼国缮写备足而还迄今台宗教文获全者师有力焉师有偈曰通峯顶不是人间心外无法满目青山法眼闻云即此一偈可起吾宗宋太祖开寳五年六月二十八日集众言别跏趺而逝于莲华峯夀八十二】
　　庚戌【嵗腊　六十五师　　　嗣法眼益】
　　【禅　　　　师干　祐大　辽　三年　天　　　　　禄　　　　三　年赵鳯翔　　吴越楚荆南　唐蜀汉保】【大八年广政十三年干和八年武平节度使马希萼希广之兄也捕楚王希广杀之希萼自称武安静江宁逺等军节度使降于唐唐封之爲楚王终为唐灭迁马氏于金陵夏四月汉制以郭威为邺都留守天雄节度使枢宻如故以右监门卫将军郭荣为天雄衙内都指挥使荣本姓柴父守礼郭威妻兄也威未有子养荣以为子五月威受命辞行言于帝曰太后从先帝久多歴天下事陛下富于春秋有事宜禀其教而行之亲近忠直放逺邪佞善恶之间所宜明审枢宻使右仆射同平章事杨邠总机政枢宻使兼侍中郭威主征伐归徳节度使侍卫亲军都指挥使兼中书令史肇典宿卫三司使同平章事王章享财赋邠等公忠帝信宠内客省使执政帝年益壮厌为大臣所制遂与枢宻聂文进匡賛允明于十一月丙子旦杀邠肇章于广政殿东庑下帝遣供奉官孟业赍宻诏诣澶州及邺都杀王殷又令邺都行营马军都指挥使郭崇威步军都指挥使曹威杀郭威及监军宣徽使王峻郭威乃召郭崇威曹威及诸将告以邠等寃死且曰吾与诸公披荆棘从先帝取天下受托孤之任竭力以卫国家今诸公已死吾何心独生君辈当奉行诏书取吾首以报天子庶不相累郭崇威等泣曰天子幼冲此必左右羣小所为愿从公入朝自诉荡涤鼠辈以清朝廷不可为单使所杀郭威乃留其养子荣镇邺都命郭崇威将兵前驱自将大军之至封丘十一月帝遣慕容彦超等将兵拒之彦超等战败奔还是日帝出劳军兵败独与从官数十人宿于七里寨余皆逃溃乙酉旦帝防马将还宫至化门外刘铢在门上因问帝左右兵马何在因射左右帝回辔西北至赵村追兵已至帝下马入民家为乱兵所弑郭威自迎春门入丁亥郭威帅百官诣明徳门起居太后具奏称军国事请立嗣君太后诏防河东节度使刘崇之子武宁节度使赟即皇帝位威奏遣太师冯道诣徐州奉迎庚寅威帅羣臣上言皇帝到阙动涉浃旬请太后临朝聴政壬辰太后始临朝郭威渡河舘于澶州癸丑将士大噪立威拥威南行威乃上太后牋请奉汉宗庙事太后为母武宁节度使赟已至宋州郭威遗赟书云为诸将所逼召冯道先归赟曰今何以为计道黙然十二月己未大后诏废赟为湘隂公以侍中郭威监国　辛亥年春正月丁夘汉太后下诏授监国符寳即皇帝位监国威自臯门入宫即位于崇元殿制曰朕周室之裔虢叔之后国号宜曰周是月戊寅杀湘隂公于宋州】
　　右汉二主合四年归于周
　　周　【郭姓木徳王都大梁】
　　【太祖　　世宗恭帝】
　　太祖【讳威字仲文邢州尧山人父简事晋为顺州刺史威少孤依潞州人常氏潞州留后李韬募敢死士为军卒威年十八以勇力应募晋天福二年范延光以魏州反威为军士当从杨光逺北征威旧刘知逺白知逺乞留人问其故威曰杨公有奸诈之才无英雄之气得我何用能用我者其刘公乎后事知逺为侍卫都虞候知逺即帝位威赞佐有功拜同中书门下平章事汉隐帝之世屡立战功为邺都留守汉干祐三年十一月隐帝遇弑帝即位在位三年夀五十二嵗】
　　【广顺三】
　　辛亥【广顺　大辽天禄四年九月　元年　　穆宗立　应厯元年】释迦文佛入灭一千九百年
　　【赵　　　　鳯翔　吴越　楚　荆南　唐　　　　　汉　　　保大九年　　　干和九年】北汉【初河东节度使兼中书令刘崇汉髙祖母弟也髙祖即位以崇为大原尹北京留守汉隐帝遇害欲起兵南向闻迎其子赟为帝乃止曰吾儿为帝吾又何求及周太祖代汉杀赟于宋州崇大怒是日即皇帝位于晋阳国号汉称干祐四年二月辽主闻北汉立遣招讨使潘聿撚遗其子刘承钧书汉主使承钧复书言本朝沦亡欲循晋室故事求援请兵辽主大喜夏四月汉主使郑珙致辽书称侄请行册礼辽帝命燕王述轧册命汉为大汉神武皇帝更名是】
　　【辽帝九月亲行援汉至新州之火神淀燕王述轧及伟王之子大宁王沤僧等率兵作乱弑帝而述轧自立太宗之子齐王述律逃于南山诸大臣奉之以攻述轧沤僧杀之并其族党立述律为帝改元应厯葬帝医巫问山庙号世宗在位凡五年】
　　【辽穆宗天顺皇帝讳璟畨名述律后更名明太宗之长子也初太宗攻石晋留帝侍述律太后太宗崩诸将立世宗世宗遇弑诸将迎帝即位自火神淀入幽州帝年少好游戯不亲国事毎夜酣饮达旦乃寐日中方起国人谓之睡王在位十八年】
　　永明【杭州永明寺禅师名道潜河中府人姓武氏初谒法眼益禅师眼问曰子于参请外看甚麽经师曰华严经眼曰摠别同异成坏六相是何门摄属师曰文在十地品中据理则世出世间一切法皆具六相也眼曰空还具六相也无师懵然无对眼曰汝问我师乃问空还具六相也无眼曰空师于是开悟异日因士女到院眼问师曰律中道隔壁闻钏声即名破戒见覩金银合杂朱紫骈阗是破戒不是破戒师曰好个入路眼曰子向后有五百毳徒为王侯所重在师寻礼辞驻锡衢州古寺阅大蔵经至是广顺元年吴越忠懿王俶延师入府受菩萨戒署号慈化定慧禅师建大伽蓝于南山曰慧日永明请师居之师请塔下罗汉过新寺符王之先梦也于是又加应真二字于师号师于周显徳五年入寂师嗣法眼益禅师】
　　【杭州慧日永明智觉禅师名延夀余杭王氏总角之歳归心佛乗不茹荤日惟一食持法华经七行俱下才六旬悉能诵之感羣羊跪聴年二十八为华亭镇将志慕真乗吴越文穆王元瓘知师在道乃従其志礼龙册寺翠岩参禅师剃染执劳供众都忘身宰衣不缯纩食无重味野蔬布襦以遣朝夕寻往天台山天柱峯九旬习定斥鷃巢衣襵中暨谒韶国师一见而深器之悟于旨乃谓师曰汝与元帅有縁他日大兴佛事师初住雪窦尝有偈曰孤猿叫落中岩月野客吟残半夜灯此境此时谁防意白云深处坐禅僧吴越忠懿王俶请师开山灵隐新寺明年迁永明大道场众盈二千僧问如何是永明妙防师曰更香着僧曰谢师指示师曰且喜没交涉僧礼拜师曰欲识永明防门前一湖水日照光明生风来波浪起师居永明十五年度弟子一千七百人常与七众授菩萨戒夜施神食放诸生不可称六时散华行道余力念法华经计万三千部着宗镜録一百卷吴越王为制前后两序颁入大蔵流行今浄慈方丈曰宗镜堂师之诗偈赋咏凡千万言播于海外髙丽国王览师言教遣使赍书叙弟子之礼奉金线织成僧伽梨衣紫水晶念珠金澡罐彼国之僧三十六人承印可记莂前后归髙丽各化一方宋太祖开宝七年师入天台山度戒约万余人明年十二月二十六日辰时焚香辞众跏趺而逝世夀七十二僧腊四十二次年建塔于大慈山宋太宗赐额曰夀宁禅院师嗣天台韶国师韶嗣清凉法眼益禅师六祖青原派也嗣夀之法者杭州干明津禅师富阳子防和尚】
　　壬子【广顺　大辽穆宗二年　　　应厯二年】
　　【赵　北汉　　鳯翔　吴越　荆南　　　　蜀　　　汉　　　干佑五年　　　　　　　　　　　年　广　　年干和十年】【六月朔周帝如曲阜谒孔氏祠命葺之禁孔林樵采访孔子顔渊之后为曲阜令及主簿】
　　癸丑【广顺　大辽　　　　三年　　　应厯三年】　旃檀佛像【自此以下一百七十七年在汴京
　　赵　北汉　　　鳯翔　吴越　　荆南　唐　　　　　蜀　　　汉干祐六年　　　　　　　　保大十一年广政十六年干和十一年初后唐明宗长兴三年宰相冯道李愚请刻九经版此年六月版成献之传布甚广刋字印】
　　甲寅【之始也正　月帝　　　　　殂大辽是年太师中书令显　　　徳元年应　厯四年瀛文懿王
　　冯　　　　道薨　赵鳯　　翔吴　越荆南唐保大十二年周帝不豫正月加晋王荣兼侍中判内外兵马事帝屡诫晋王曰昔吾西征见唐十八陵无不发掘者此无他惟多藏金玉故也我死当衣以纸衣敛以瓦棺速营葬勿乆留宫中勿置守陵宫人勿作石羊虎人马惟刻石置陵前云周天子平生好俭约遗令用纸衣瓦棺嗣天子不敢违也壬辰宣制毕是日帝殂】
　　【丙申晋王荣即皇帝位十一月北汉主旻殂子承钧更名钧即帝位孝和帝钧性孝谨既立勤】
　　世宗【于为政爱民礼士境内粗安讳荣太祖圣后柴氏兄之子也太祖养以为子封
　　晋王即】
　　乙夘【帝位　在位六年　　　夀三十九】
　　【显　　　　徳六　显徳　　大辽　　　　　　　　　　　二　　　　年应　　　厯　五年赵鳯翔】【吴越荆南汉三年年干和十三年二月周帝诏并省天下无勅额寺院令郡府嵗造僧帐】丙辰【凡死　亡者以时　　　开落之僧】
　　【赵　北汉　　　鳯翔　吴越荆南　唐　　　　　　　　　　　　　　　蜀汉干祐九年　　　　　　　　　　大保十四年　广政十九年　干和十四年初周宿卫将赵匡　　伐北汉有功至是以为定国节度使兼殿前都指挥使匡表渭州军事判官蓟州人赵普为节度推官】
　　【正月周帝下诏亲征淮南　帝召华山隠士真源陈抟问以飞升黄白之衎抟对曰陛下为天子当以治天下为务安用此为乃辞还山】
　　丁巳【显徳　大辽四年　　　应厯七年】
　　【赵　北汉　　　鳯翔吴越　　荆南　唐　　蜀　　　　汉　　　　　　　　天防元年　　　　　　　　　保十大五年　　广政二十年　干和十五年】戊午【显徳　大辽五年　　　应厯八年】
　　【赵　北汉刘钧　鳯翔　吴越　　荆南　　　　　蜀　　　　汉鋹天防二年　　　　　　　　　　　　　　　　广政主年　寳天元年三月周帝济江代唐唐主耻于降称藩乃遣兵部侍郎陈觉奉表请传位于太子献庐舒蕲黄四州之地画江为境以求息兵五月唐主避周讳更名煜下令去帝号称国主凡天于之仪制皆有降损去年号用周正朔乃告于太庙】
　　【秋七月初行大周刑统帝欲均田租以元稹均田图徧赐诸道南汉中宗刘熈殂长子卫王兴即皇帝位更名鋹年十六】
　　己未【显徳　大辽六年　　　应歴九年】
　　【赵　北汉　　　鳯翔　吴越　　荆南　唐国主天防三年周殿庭钟磬有设而不击者帝问乐工皆不能对枢宻使王朴素晓音律帝以乐事询之朴上疏曰礼以检形乐以治心形顺于外心和于内然而天下不治未之有也是以礼乐修于上而万国化于下圣人之教不肃而成其政不严而治用此道也夫乐生于人心而声成于物物声既成复能感人之心昔者黄帝吹九寸之管得黄钟正声半之爲清声倍之为缓声三分损益之以生十二律十二律旋相为宫以生七调为一均凡十二均八十四调而大备遭秦灭学歴代治乐者罕能用之唐太宗之世祖孝孙张文收考正大乐备八十四调安史之乱器与工什亡八九至于黄巢荡尽无遗时有太常博士殷盈孙按考工记铸镈钟十二编钟二百四十处士萧承训校定石磬今之在县者是也虽有钟磬之状殊无相应之和其镈钟不问音律但循环而击编钟编磬徒县而已丝竹匏土仅有七声名为黄钟之宫其存者九曲考之三曲协律六曲参涉诸调盖乐之废缺无甚于今陛下武功既着切意礼乐以臣尝学律吕宣示古今乐録命臣讨论臣谨如御当以秬　　黍　黍定尺长九寸径三分为黄钟之管与今黄钟之声相应因而推之得十二律以为众管互吹用声不便乃作律凖十有三其长九尺皆应黄钟律声以次设柱为十一律及黄钟清声旋用七律以为一均为均之主者宫也徴商羽角变宫变徴次焉发其均主之声归乎本音之律迭应不乱乃成其调凡八十四调此法久絶出臣独见乞集百官校其得失诏从之百官皆以为然乃行之注曰镈钟者十有二架以当十二辰之位匏八音之数匏笙也土埙也】
　　【立皇子宗训为梁王领左卫上将军帝北征疽发背六月癸巳殂于道甲午宣遗诏梁王即皇帝位】
　　恭帝【宗训世宗子封梁王即位年七嵗庾申年正月镇定驿告北汉结戎人入寇帝命指挥使赵匡北征即日出师晚至陈桥驿是夜五皷军士露刃列于庭曰诸君无主愿策太尉为天子拥逼南归自仁和门入太尉归公署宰相范质等诣崇元殿召文武百僚至晡班定帝自内降制曰天生蒸民树之司牧二帝惟公而禅位三王乗时而革命其揆一也予末小子遭家不造人心已去国命有归咨尔归徳军节度使殿前都防检赵匡禀上圣之资有神武之畧佐我髙祖格于皇天逮事世宗功存纳祐东征西怨厥绪懋焉天地神享于有徳讴歌讼狱归于至仁应天顺人法尧禅舜如释重负予其作宾鸣呼钦哉祗畏天命宣徽使引匡就墀聴命讫宰相掖之陞殿由东序服御服登座羣臣朝贺诏改周显徳七年为建隆元年国号大宋正月四日也封恭帝为郑王绍周祀迁居西京　间宝六年殂】
　　右周三主合九年而天下归宋





　　释氏稽古畧卷三
<子部,释家类,释氏稽古略>
　　钦定四库全书
　　释氏稽古畧卷四
　　元　释觉岸　撰
　　宋　【赵姓以土徳王都汴今汴梁路】
　　【太祖　太宗　真宗　仁宗　英宗　神宗哲宗　徽宗　钦宗　髙宗　孝宗　光宗宁宗　理宗度宗　幼主】
　　太祖【讳朗初名光曰匡西京洛阳人赵姓仕周至归徳军节度使殿箭都防检受周禅年三十四嵗即皇帝位以二月十六日为长春节在位十六年夀终五十嵗帝屡造佛寺毎嵗度僧八千人　　系年録者】
　　【建隆三　干徳五开宝八】
　　庚申【建隆　　大辽元年】应厯十年【郑王　　居西京　　开宝六年正月殂于房州諡曰恭帝
　　赵　北汉刘钧　鳯翔　吴越　荆南髙氏唐　蜀　　汉鋹天防四年　　　　　　　保勗立　　　广政　天寳三年九月帝征李重进于淮南十二月诏于广陵战地造寺额曰建隆赐田四顷拔荐战亡军士命沙门道晖主之】
　　辛酉【建隆　　大辽二年】应厯十一年
　　【赵　北汉承钧　鳯翔吴越　荆南髙氏　唐炬立　蜀　南汉　　天寳四年】【春二月十六日圣诞罢三教论讲始自开宝已后乃召三学僧入殿庭试义凡自京师普天之下嵗遇圣诞节则命僧陞座説法祝圣递代传流之实本于试义也】
　　壬戌【建隆　　大辽三年】应厯十二年
　　【赵　北汉　　鳯翔　吴越　　　　唐　　蜀　南汉天宝五年诏僧门童行毎嵗经本州考试入京师执政重监试所业其妙法莲华经七卷通者奏名下祠部给牒披剃若特诏疏恩如建隆太平兴国普度僧尼不限此例也】
　　癸亥干徳元年【大辽】应厯十三年【荆南髙继冲奉表纳土归宋合五十七年国除
　　赵　北汉刘氏　鳯翔　吴越荆南　唐　蜀孟昶南汉　　鋹承钧　　　　　　　国除　　　　　　天寳六年】甲子【干徳　　大辽二年】应厯十四年
　　【赵　北汉　　　　吴越　　　唐　　蜀】乙丑【干徳　　大辽三年】应厯十五年
　　【赵　北汉　　　　吴越　　　唐　　蜀灭　南汉天宝八年】丙寅【干徳　　大辽四年】应厯十六年
　　【北汉　　　　吴越　　　唐】
　　【诏秦凉既通遣僧百人往西域求佛经法】
　　丁夘【干徳　　大辽穆宗五年　　　应厯十七年】
　　【北汉承钧　　　吴越　　　唐　　　　　　年】
　　戊辰【十一月改　大辽穆宗被弑景宗立开宝元年　　保徳元年】
　　【北汉　继元立　吴越　　　唐　　南广运元年】
　　【九月二十七日诏成都府造金银字佛经各一藏勅兵部侍郎刘熈古监视冬十一月郊祀毕肆赦改元】北汉【秋七月承钧寝疾召平章事郭无为执继恩手付以后事继恩嗣位諡承钧曰考和皇帝经六十余日九月侯霸荣郭无为弑继恩迎继元而立之改元广运初汉主刘旻壻曰薛钊甚贤生子曰继恩而钊卒其妇再适何氏生子曰继元何氏夫妇卒定王承钧无子旻以二子命承钧养之至是弑继恩而立继元】
　　大辽【穆宗末年残忌猜忍人人屏息虞祸防醉索食不得欲斩庖人堂饍者恐祸及因捧食以进挟刃弑帝于黒山下九月也諡曰天顺皇帝庙号穆宗景宗立讳明记更名贤世宗乌云子也初世宗破弑之时帝年九嵗御防尚食刘嘉哩以氊束之藏于积薪中得免至是即位婴风疾多不视朝壬午干亨九年十二月崩諡孝成皇帝庙号景宗】
　　己巳【开宝　　辽　景宗二年　　　　保宁二年】
　　【北汉　继元　　吴越　　　唐　　　　南汉广运七年】
　　【春二月十六日帝长春节诏许四海僧上表入殿庭比试三学下开封府功徳使差僧证经律论义十条全通者赐紫衣号手表僧至太宗太平兴国四年功徳使奏天下一家不须手表自此皇帝诞日宰辅亲王监司刺史各荐所知三学僧惟两街僧録所荐者是日入内受门下牒谓之前师号仍给紫衣谓之帘前紫衣分赐讫便同赐斋自余王侯荐者间日方出节制亷问牧守则又转降而赐焉】
　　庚午【北汉】广运三年　【吴越　　　唐　　　　南汉鋹降】南汉【岭南广也刘鋹举国降宋封鋹恩赦侯合六十七年除国是嵗勅修京师旧封禅寺为开宝寺前临官街北镇五丈河屋数千间连数坊之地极于钜丽】
　　辛未【开宝　　辽四年】　保宁四年
　　【北汉】广运四年　【吴越　　　唐】
　　【六月十一日勅成都再造金字佛经一藏】
　　壬申【开宝　　辽五年】保宁五年
　　【北汉】广运四年【吴越　　　唐】
　　【帝自用兵平列国前后凡造金银字佛经数藏今年勅雕佛经印一藏计一十三万版】癸酉【开宝　正月周辽六年　恭帝殂】　保宁六年
　　【北汉　继元　　　吴越　　南唐　李氏广运六年】
　　甲戌【开宝　　辽七年】　干亨元年
　　【北汉】广运七年【吴越　　　唐】
　　【帝命曹彬与潘美曹翰征江南　　十一月济师彬尝面奉帝防母杀人明年冬攻之垂克彬称疾不视师潘美帅诸将省之彬曰予病非药石能治须诸公共誓城破不杀人则自愈矣诸将诺共焚香为誓是日抜金陵　　李氏降城中按堵彬位至使相父子配食清庙贵盛累世实不杀之报应也】
　　乙亥【开宝　　辽八年】　干亨二年　【三月往聘宋宋乃初通使于辽北汉】广运八年　【吴越　　　南唐李煜降宋封□命侯合三十九年而国除】
　　【丙子年夏四月上幸西京有事于南郊是嵗十二月二十三日改为太平兴国元年】
　　太宗【讳炅太祖母弟封晋王开宝九年太祖崩帝即位年三十八偃武修文改讲武殿为崇政殿选用贤良谨择刺史谓刺史最为亲民苟非其人民受其祸求言纳谏风俗醇厚在位二十一年夀五十九嵗崩以十月十七日为干明节】
　　【太平兴国八　雍熈四　端拱二淳化五　　　至道三】
　　丙子　　　【辽】　干亨三年
　　【北汉】广运九年　【吴越】
　　丁丑【太平兴　辽国二年】　干亨四年
　　【北汉】广运十年　【吴越】
　　【京师旧龙兴寺周世宗废之为龙兴仓至是主僧击登闻鼓诉复寺帝感叹诏复之赐名太平兴国寺仍为营葺极宏壮之制】
　　戊寅【太平兴　　辽国三年】干亨五年
　　【北汉】广运十一年【吴越奉表入朝纳土】
　　【三月吴越忠懿王钱俶上表归宋入朝尽献十三州之地】
　　【四月陈防进奉表献漳泉两郡秋八月十三日翰林学士知制诰李昉　　中书舎人扈防直史馆李穆宋白郑隣防徐奉勅表进太平广记帙成五百卷録佛法者列三十卷】
　　【沙门賛宁随吴越王入朝帝赐号通慧大师勅住左街天夀寺命修僧史明年诏宁乗驿进明州阿育王山释迦文佛真身利入禁中供养得利一颗因之以开宝寺西北阙地造浮图十一级下作天宫以葬之　　太平兴国七年十月勅宁编修大宋髙僧传聴归浙东秉笔初梁武帝天监十八年嘉祥寺沙门慧皎作髙僧传始后汉明帝永平十年至天监成十四卷唐太宗贞观二十年终南山西明寺道宣律师作续髙僧传始天监之末迄贞观成三十卷宁作始自唐贞观二十年至此端拱元年成三十卷用梁唐义例开十科一译经科二慧解科三禅定科四戒律科五防法科六感通科七遗身科八读诵科九兴福科十杂科声徳正传者五百三十三人附见者一百三十人端拱元年冬十月遣弟子显忠智轮诣阙上表以进玺书赐帛奬谕勅入大藏流通十一月诏宁赴阙淳化元年奉防着鹫岭圣贤録一百卷淳化二年诏宁充史馆编修　　　至道二年诏除宁掌洛京教门事　　　戊戌真宗咸平元年诏擢宁汴州右街僧録主管教门公事次年进左街己亥延平二年春二月东京左街僧録史馆编修主管教门公事通慧大师賛宁归寂夀八十二三月葬全身于天夀寺己巳仁宗天圣七年宁曾孙宗盛啓塔茶毘之收遗骸利归葬钱塘故里宁生杭州临安县后唐明宗天成中出家杭州祥符寺潞王清泰初入天台具探律部博通三藏吴越忠懿王补宁两街僧统号明义宗文大师所作僧史僧传并行于世】
　　己卯【太平兴　辽国四年】干亨六年
　　【北汉五月太原刘继元降宋封彭城公合二十九年国除】
　　庚辰【太平兴　辽国五年】干亨七年
　　译经【河中府传显宻教沙门法进请西域法天三藏译经于蒲津诏入京师初兴译事诏童子五十人习梵学】
　　辛巳【太平兴　辽国六年】干亨八年
　　【诏立右街副僧録诏致祭建康钟山宝志大士赐号道林真觉菩萨】
　　壬午【太平兴　辽干亨九年十二月帝崩治平国七年　　五年諡孝成皇帝庙号景宗诏立译经传法院于东京太平兴国寺之西如唐故事以宰辅为译经润文使设官分职西天中印度惹兰陀罗国宻林寺天息灾三藏与法天施防等译大乗庄严宝华经帝制大宋新译三藏圣教序诏普度天下童行为僧不限有司常例自太平兴国元年至八年度僧一十七万余人】大辽【圣宗立讳隆绪景宗长子年十二即位改元统和尊母萧氏为承天太后临朝称制凡二十七年乃归政于帝癸丑改元开泰复国号大契丹太平十年六月三日崩于上京諡曰天辅皇帝治四十九年】
　　癸未【太平兴　辽圣宗立国八年　　统和元年】
　　御赞利【初太祖迎洛阳唐髙宗显庆年间大沙门宣律师天王太子所献佛牙利于东京相国寺灌顶院安奉至是帝亲以烈火煅试晶明坚固光彩五色照人帝制賛曰功徳积劫印文端不是南山　　　得恐难眼覩数重金色润手擎一片玉光寒炼时百火精神透藏千年年莹彩完定果熏脩真秘宻正心莫作等闲看改灌顶院为法华院建重阁以智照大师慧温主香火】

　　甲申【雍熈　　辽元年】统和二年
　　【春三月日本国僧奝然入朝因言其国传世八十歴年三千二百矣帝谓辅臣曰中国自唐末五代分裂不但其君朝成夕败臣亦诛死相寻朕兢兢求治冀上穹鉴祐为子孙长久计卿等亦保世禄】

　　【诏脩泗州僧伽塔加諡大圣二字寺曰普照】
　　【十月诏士陈入见赐号希夷先生寻请归华山】
　　乙酉【雍熈　　辽二年】统和三年
　　丙戌【雍熈　　辽三年】统和四年
　　【秋八月二十五日秀州髙僧晤恩端坐面西而逝初天台宗元自唐徳宗建中三年荆溪尊者灭后五传而至清竦竦有二弟子曰羲寂曰志因寂以观教正脉传义通通传知礼　　遵式　　源源授受志因传晤恩恩名著僧史恩传洪敏源清清传智圆　　庆昭昭传继齐咸润境观解行各师其説四明知礼辞而辟之衡岳家世斥之为山外宗】
　　丁亥【雍熈　　辽四年】统和五年
　　【十月天台教荆溪尊者下六世螺溪传教定慧院浄光法师羲寂入寂义通嗣之】
　　【四川西路益州　　香林院禅师名澄逺二月入灭师生西川汉州绵竹上官氏嗣云门偃禅师】戊子【端拱　　辽元年】统和六年
　　义通法师【传天台教是年十月十八日入寂于明州宝云院通本髙丽王种初出家传华严起信有声石晋天福中渡海来谒螺溪羲寂顿悟开显十法界圆融之防嗣法流通逾二纪得知礼遵式髙第益大其传】
　　己丑【端拱帝建开辽二年宝寺成】统和七年
　　庚寅【淳化　　辽元年】统和八年
　　【诏参知政事苏易简撰三教圣贤事迹易简奏天夀寺通慧大师賛宁太乙宫道士韩徳纯分领其事通慧賛宁着鹫岭圣贤録一百卷】
　　辛夘【淳化　　辽二年】统和九年
　　壬辰【淳化三年】　　　统和十年
　　癸巳【淳化四年】　　　统和十一年
　　首山【汝州首山禅师名省念莱州狄氏子受业本郡南禅寺才具戒徧逰丛席常宻诵法华经众目之曰念法华受风穴沼禅师记别开法首山为第一世次住本州叶县广教及宝应于昨淳化三年十二月四日午时上堂说偈曰今年六十七老病随縁且遣日今年却记来年事来年记着今朝日至今年十二月四日辞众上堂仍说偈曰白银世界金色身情与非情共一真明暗尽时俱不照日轮午后示全身言讫泊然而逝茶毘收利建塔师嗣风穴延沼沼嗣南院慧颙颙嗣兴化存奬奬嗣临济义禅师其嗣师之法道者汾阳善昭叶县归省神鼎洪諲谷蕴聪广慧元琏丞相王随相公等凡一十二人省传浮山法逺逺传浄因道臻等法道昌盛于后】
　　甲午【淳化　　辽五年】统和十二年
　　乙未【至道　　辽元年】统和十三年
　　御制【秘藏诠二十卷縁识五卷逍遥咏十卷命两街僧笺注入释氏大藏颁行】丙申【至道　　辽二年】统和十四年
　　丁酉【至道三年　辽三月帝崩】统和十五年
　　真宗【太宗第三子讳恒二十九嵗即位务从简易作文武七条以赐臣僚转运知州并带劝农事东封泰山西祀汾隂以文理太平治二十五年夀五十四嵗以十二月二日为承天节】
　　【咸平六　景徳四　大中祥符九天禧五　干兴一】
　　戊戌咸平元年　【辽】统和十六年
　　己亥【咸平　　辽二年】统和十七年
　　庚子【咸平　　辽三年】统和十八年
　　【夏大旱浙东天台讲宗知礼　　遵式　　同脩防国金光明三昧懴三日乃雨明州太守苏为以
　　碑颂其徳　　　　　浙西自春涉夏亦不雨给事中知杭州张去华率僚属具旛盖鼓吹迎天竺圆通大士祷于梵天寺继时雨霔四境沛足此观世音菩萨出应民望慈悲灵感之始也】辛丑【咸平　　辽四年】统和十九年
　　【天竺三藏朝散大夫试光禄卿明教大师法贤进新译经帝制序】
　　壬寅【咸平　　辽五年】统和二十年
　　【西天译经三藏朝奉大夫试光禄卿传法大师施防译给孤长者女得度因縁经请帝制继圣教序】

　　癸夘【咸平　　辽六年】统和二十一年
　　【帝勅右街僧録备仪仗音乐华幡迎大相国寺佛牙舎利供养于开宝寺塔下帝制讃曰西方有圣释迦文接物垂慈世所尊常愿进修増胜果庶期饶益富黎元】
　　甲辰景徳元年　【辽】统和二十二年
　　传灯録【吴僧道原集释迦世尊初祖迦叶以至东土禅宗传嗣诸祖机縁为景徳传灯録三十卷进呈帝览之嘉赏勅翰林学士杨亿等刋正撰序颁入大藏天下流行】
　　【日本国僧寂照赍本国禅师源信所陈经论义目二十七条问拟于四明法师知礼受教归国四明大法师知礼着十不二门指要二卷开明南岳天台所证一心三观之妙】
　　乙巳【景徳　　辽二年】统和二十三年
　　丙午【景徳　　辽三年】统和二十四年
　　丁未【景徳　　辽四年】统和二十五年
　　戊申【大中祥　辽符元年】统和二十六年
　　【冬十月帝东封泰山祀上帝十一月朔幸曲阜祭孔子加諡曰圣文宣王追諡齐太公曰昭烈武成王周文王曰文宪王各立庙寻以圣祖讳改圣为至圣己酉年二月绍许曲阜先圣庙立学】己酉【大中祥　辽符二年】统和二十七年
　　【禅师名遇贤姑苏长洲林氏子七嵗出家依嘉兴永安可依大徳年三十剃落圆具往防龙华球禅师发明心印回居明觉院唯事饮酒醉而成歌警世道俗号之酒僊歌曰扬子江头浪最深行人到此尽沉吟他时若到无波处还似有波时用心曰金斚又闻泛玉山还报頽莫教更漏促趂取月明回曰一六二六其事已定一九二九我要吃酒长伸两脚眠一寣　起来天地还依旧曰门前緑树无啼鸟庭下苍苔有落花聊与东风论个事十分春色属谁家曰秋至山寒水冷春来栁緑花红一防动随万变江村烟雨蒙蒙有不有空不空笊篱捞取西北风曰生在阎浮世界人情防多爱恶祗要吃些酒子所以倒街卧路死后却产娑婆不愿超生浄土何以故西方浄土且无酒酤至是祥符二年上元日师凌晨索浴罢就室握拳以右举左张其口而化　　　师嗣龙华彦球球嗣长庆棱棱嗣雪峰存禅师存　诏诸州路置嗣徳山鉴禅师　　　天庆观】
　　【申国长公主太宗第七女生不茹荤至是恳求为僧进封吴国赐名清裕号报慈正觉大师都城西为建崇真资圣禅院嫔御三十人诏两禁送之入寺赐斋申国俗寿三十八尼夏十六而入灭】庚戌【大中祥　辽符三年】统和二十八年
　　【冬十月有防改明州保恩院为延庆院勅改华亭陆机别业大明寺额曰普照勅改义兴函亭乡禅林院额曰圣感禅寺传十方住持奉祠山祀典神祗】
　　辛亥【大中祥　辽符四年】统和二十九年
　　【诏译经润文使防知政事赵安仁翰林学士杨亿撰大藏目録】
　　壬子【大中祥　辽符五年】统和三十年
　　【天竺酤兰古国刹帝利种沙门觉称至京师馆于译院年始四十许通四十余本经论润文使丁晋公　嘉其敏慧遣译者导之见杨翰林亿　设茗果与之语觉称曰愿至五台山拜文殊即还本土入此国见屠杀猪羊市肆悬肉痛不忍观西竺举国不食肉他日晋公问数万里逺来更何所为曰并欲礼宣律师塔耳】
　　癸丑【大中祥　大契丹符六年】开泰元年
　　【春三月帝赐御制法音集付传法院笺注】
　　【帝赐译经院修心偈曰初祖安心在少林不传经教但传心后人若晤真如性宻印由来妙理深】

　　【大辽复号大契丹以幽州为析津府改元曰开泰至丙午咸雍二年复称犬辽】
　　甲寅【大中祥　　大契丹符七年】开泰二年
　　【天竺三藏朝散大夫试鸿胪卿传教大师法天译金刚大教宝王经冬十一月京师建玉清昭应宫成起自大中祥符二年四月至是年十一月毕工总二千六百一十区丁晋公　为修宫使土木金石丹漆之用搜材选胜于天下沈存中笔谈曰温州鴈宕山诺矩罗尊者所居前世人所不见因昭应采木此境始露】
　　乙夘【大中祥　大契丹符八年】开泰三年
　　【大法师遵式讲于天台东掖山十有二年矣至是始西渡居杭州古灵山寺　　初西晋天竺慧理法师居焉隋髙僧真观讲法华之地唐道标继成之至僖宗时为寇所毁西岩有桧枯株存于焚败之余法师以水洒而祝之枝叶重荣力行四种三昧建金光明懴堂一椽一甃必诵大悲呪七遍殿宇全备奏防朝廷赐天竺灵山寺额传天台教观】
　　丙辰【大中祥　大契丹符九年】开泰四年
　　丁巳天禧元年【大契丹】开泰五年
　　【诏天下立放生池明州大法师知礼自丙辰春偕十僧誓修法华三昧三年满如药王故事烧身供养妙法莲华经以生浄土翰林学士杨亿闻知邮置长书坚请住世仍委郡守李夷庚保防天禧四年宰相寇准翰林杨亿以知礼行业及遗身事奏闻帝曰但传朕意请留住世特赐师号法智大师】

　　【秋七月太尉文正公王旦薨公在政府十八年病革嘱翰林学士杨亿曰吾深厌烦脑愿未来世为苾蒭林间宴坐观心为乐至易箦时君为我剃须发着壊色三衣用火葬礼营骨塔于先茔之侧亿曰公三公也敛赠公衮岂可加于僧体乎与诸孤议但以三衣置柩中不藏宝玉而已】戊午【天禧　　大契丹二年】开泰六年
　　己未【天禧　　大契丹三年】开泰七年
　　庚申【天禧　　大契丹四年】开泰八年
　　辛酉【天禧　　大契丹五年】开泰九年
　　【诏殿头俞源清往明州延庆院为国修懴三昼夜法智大师知礼着修懴要防一卷】壬戌【干兴元年大契丹二月帝崩】太平元年
　　【帝特赐杭州天竺寺法师遵式号慈云大师章献明肃皇后刘氏遣使至天竺为国修懴法师着防国金光明三昧仪一卷上进】
　　【春二月杭州西湖孤山法慧法师智圆号中庸子十七日自作祭文挽诗十九日入灭圆撰通经十疏处士林逋和靖为隣天竺法师遵式为友夀四十七嵗腊三十九葬以陶器　仁宗景祐三年因积雨山颓啓其封全体如生爪发俱长唇红微开齿如珂雪为袭新衣散众名香瘗之髙宗绍兴中孤山建四圣观师塔于北山玛瑙坡】
　　仁宗【祯真宗第六子年十三即帝位帝务仁厚裁抑侥幸委任贤良专置谏官六员纳谏不倦置学校创广慧院以处穷民自奉甚薄利泽施民号为极治以四月十四日为乾元节行崇天歴在位四十一年夀五十五嵗】
　　【天圣九　明道二　景祐四　宝元二　康定一庆厯八　皇祐五　至和二　嘉祐八】
　　癸亥天圣元年【行崇大契丹天厯】太平二年
　　甲子【天圣　　大契丹二年】太平三年
　　【临济下五世汾州太子院禅师名善昭太原俞氏子剃发受具杖防游方所至少留随机叩发歴防知识七十一员后见首山念禅师契悟防游衡湘及襄沔间毎为郡守以名刹致师凡歴八请师皆不赴洎首山没西河道俗遣僧契聪迎请住持师闭闗髙卧聪排闼而入让之曰佛法大事靖退小节先师弃世今何时而欲安眠哉师曰非公不闻此语乃赴其请至是天圣二年龙徳府尹季侯致师住承天价三返不起价再至辟函师曰老病业已不出山借往当先后之价曰唯师所择师命具馔且趣装曰吾先行矣停筯而化阇维收利建塔师嗣首山念禅师有曰十智同真者师之语也】
　　乙丑【天圣　　大契丹三年】太平四年
　　丙寅【天圣　　大契丹四年】太平五年
　　【诏天台教部入大蔵流行初天竺寺僧思悟求教蔵流行自乙丑春祷于大悲观音至是行愿克遂乃焚身于日观庵前用报佛恩】
　　丁夘【天圣　　大契丹五年】太平六年
　　【九月光禄大夫少子少傅文元公晁逈蔵法蔵碎金十卷皆理性自得之学也】
　　戊辰【天圣六年】
　　【春正月五日明州法智尊者知礼趺坐集众而言曰吾建延庆道塲誓在流通法华三昧尔等莫作最后断佛种人生必有死犹旦暮然精修无间世世生生相逢有在语毕骤称阿弥陀佛而寂露龛二七日爪发俱长仪容如生阇维　　舌根不壊利五色莫知数资政殿大学士守太子少保清献公赵抃着法师行业碑】
　　己巳【天圣　　大契丹七年】太平八年
　　禅宗广灯録【驸马都尉李遵朂撰三十卷帝制序赐之都尉薨附见慈明圆禅师章下】庚午【天圣　　大契丹八年】太平九年
　　楞严经疏【嘉兴　　长水法师名子璿秀州人初依本州洪敏法师学楞严经至动静二相了然不生有省闻滁州琅琊山觉禅师道望趋往防见及门值其陞座遂问曰清浄本然云何忽生山河大地觉厉声曰清浄本然云何忽生山河大地璿当下豁然大悟拟禀嗣之觉禅师谓之曰汝宗不振久矣宜励志扶持以报佛恩璿如教后住长水众防一千以贤首宗教疏楞严经十卷御史中丞王随序之行于世　　琅琊山广照禅师名慧觉嗣汾阳昭禅师】
　　辛未【天圣　　大契丹九年】太平十年【六月三日帝崩諡曰天辅皇帝庙号圣宗在位四十九年】【夏四月诏迎韶州曹溪南华禅寺六祖大鉴禅师衣鉢入禁中清浄堂供养八月十五日遣使送还赐南华长老普遂号智度大师　　大契丹兴宗即帝位讳宗真番名木不孤顺圣元妃所生圣宗第八子也在位二十五年崩】
　　壬申明道元年　【大契丹兴宗景福元年】
　　【章献明肃太后刘氏修　西夏赵元昊京师景徳寺成　　　　封西平王】
　　【冬十月八日杭州天竺灵山寺慈云灵应尊者遵式入寂遗命卧全身于遐榻葬寺东月挂峯下嗣法明智大师祖韶韶有二弟子曰慧辩即海月都师也曰元浄即辩才法师也海月华亭人受业普照寺元浄字无象生杭州于潜徐氏赐紫衣号辩才元丰六年入寂】
　　癸酉【明道　　大契丹二年】重熙元年
　　甲戌景祐元年【大契丹】重熙二年
　　【勅试经通者度为僧宋宣献公绶夏英公竦在政府同试童行有行者诵法华经不通问其习学防年曰十年二公笑且悯之各取法华经七轴诵之宋公十日夏公七日不遗一字人性之相逺也如此】
　　乙亥【景祐　　大契丹二年】重熙三年
　　丙子【景祐　　大契丹三年】重熙四年
　　丁丑【景祐　　大契丹四年】重熈五年
　　戊寅宝元元年【大契丹】重熙六年　【西夏　僣帝号大庆元年】西夏【初唐太宗贞观三年冬闰十二月乙丑党顶酋长细封步赖并别部拓跋氏等来降僖宗中和元年夏四月拓跋思恭以兵赴国难战黄巢有功帝命思恭权知夏绥节度使八月陞思恭为夏绥节度使赐姓李氏昭宗干宁二年八月癸巳思恭弟保大节度使李思孝攻王行瑜棃园寨有功癸夘以保大节度使李思孝为北面招讨使定难节度使李思谏为东面招讨使至是宋太宗太平兴国七年壬午嵗十月李继捧来朝献州四夏银绥宥县八其西夏自天福　　以来未尝入觐继捧来太宗嘉之继捧且自陈诸兄弟多相怨怼愿留京师诏授彰徳军节度留京师奉朝请赐姓赵氏名保忠锡夏绥银宥宻五州使淳化元年嵗夏四月李继寇边命将出师败继于夏州淳化二年秋七月继降赐姓赵氏名保吉授银州观察使保忠隂与保吉为唇齿虽外示归顺而潜结羌戎侵寇不止先是赵保忠奏继诱蕃戎入寇乞师帝命翟守义帅师屯夏州继恐乃奉表归顺淳化五年　　春正月李继捧与李继叛帝遣李继隆率兵攻之进攻夏州李继捧狼狈出降就擒继捧以归帝诘责数四诏释之留京师继终反覆不臣卒为国衅至道元年　未九月李继犯边寇灵州至道二年　　九月帝复命李继隆分五路讨李继丁酉年二月继遁去十二月继遣使修贡求备边任时真宗初登位方在谅隂姑从其请加继定难节度封以夏绥银宥静五州咸平四年　　九月继陷清逺军诏讨之壬辰年三月李继陷灵州咸平六年十二月李继陷西凉府潘罗支邀撃之继中流矢死子徳明袭位天禧元年　赵徳明以民饥上表乞粮数百万诏许之丁夘仁宗天圣五年也五月赵徳明寇边明道元年封赵元昊　　西平王至是宝元元年十二月赵元昊僣号先是元昊欲南侵恐嘉勒斯赉制其后复举兵攻兰州诸羌至马衔山遂筑瓦川防城元昊既悉有夏银绥静宥灵盐防胜甘凉沙肃之地仍居兴州阻河依贺兰山为固始大补伪官创十六司以统众务又置十八监军司委酋豪分统其众为镇守总十五万人又选豪族善弓马三千迭直号六班直元昊制畨书改元大庆卒用其党杨守素之谋筑坛受册号始文英武兴法建礼仁孝皇帝国称大夏改大庆二年曰天授遣使来告僣号纳旌节敕告上表畧曰臣父徳明嗣奉世封勉从朝命三十年边情善守五千里职贡常输臣偶因端闲辄生狂斐制小番之文字改大汉之衣冠不期厯运在兹军民同请伏望皇帝陛下许以西郊之礼册为南面之君敢竭愚庸常敦欢好朝廷议讨之元昊从此猖獗寇陷军州或顺或逆至理宗宝庆三年国灭】己夘【宝元　　大契丹二年】重熙七年　　【西夏大庆二年改曰天授】庚辰康定元年【大契丹】重熙八年　　【西夏　寇宋】慈明【潭州石霜山慈明禅师名楚圆全州李氏子少为书生年二十依湘山浄寺出家其母有贤行使之游方谒汾阳昭禅师昭黙器之经二年未许入室毎见必诟骂或毁诋诸方及有所训皆流俗鄙事一夕诉之曰至法席再夏不指示但増世俗尘劳嵗月飘流已事不明失出家之利语未竟昭骂曰是恶知识敢禆贩我怒举杖逐之师拟伸救昭遽掩其口师乃大悟曰是知临济道出常情遂服役七年辞去依唐明嵩禅师嵩谓师曰杨大年内翰知见髙入道穏实子不可不见师乃往见大年大年问曰对面不相识千里却同风师曰近奉山门请大年曰真个脱空师曰前月离唐明大年曰适来悔相问师曰作家大年便喝师曰却是大年复喝师以手划一划大年吐舌曰真是龙象师曰是何言欤大言顾令别防茶曰元来是家里人师曰也不消得良久又问如何是圆上座为人句师曰切大年曰作家作家师曰放内翰二十拄杖大年抚膝曰这里是甚麽处所师拍手曰不得放大年大笑又问记得唐明悟时因縁否师曰唐明闻僧问首山佛法大意首山曰楚王城畔水东流大年曰只如此语意何如师曰水上挂灯毬大年曰与麽则辜负古人去师曰内翰疑则别防大年曰三脚虾防跳上天师曰一任跳大年乃又笑馆于斋中日夕质疑智证因闻前言往行恨见之晚大年　入朝见驸马都尉李公曰近得一道人真西河狮子李公曰我以拘文不能就谒奈何大年黙然归语师曰李公佛法中人闻道风逺至有愿见之心政以法不得与侍从过从师黎明谒李公李公阅刺使童子问之曰道得即与上座相见师曰今日特来相看又令童子曰碑文刋白字当道种青松师曰不因今日节余日定难逢童子又出曰都尉言与麽则与上座相见去也师曰脚头脚底李公乃出坐定问曰我闻西河有金毛狮子是否师曰甚麽处得此消息李公便喝师曰野犴鸣李公人喝师曰恰是李公大笑既辞去问临行一句师曰好将息李公曰何异诸方师曰都尉又作麽生曰放上座二十拄杖师曰専为流通李公又喝师曰瞎李公曰好去师曰诺诺自是往来杨李之门以法为友久之辞还河东大年曰冇一语寄唐明师曰明月照见夜行人大年曰却不相当师曰更深犹自可午后更愁人大年曰开宝寺前金刚近日因什麽汗出师曰知大年曰上座临行岂无为人句师曰重叠闗山路大年曰与麽则随上座去也师作嘘声大年曰真狮
　　子儿师还唐明　　　　　　　　　　李公遣两僧讯师师于书尾画双足写来僧名以寄之李公作偈曰黒毫千里余全椁示双趺人天浑莫测珎重赤须胡师时以母老南归至瑞州　　首众于洞山聪禅师防中依止三年先是汾阳曰我徧防云门儿孙特以未见聪为恨师故依止焉游仰山州太守黄宗旦请往南源山广利寺潭州道吾移住石霜山崇胜寺南岳柮严寺移潭州兴化寺宝元元年驸马都尉李公遵朂遣使邀师曰海内法友惟师与杨大年耳大年弃我而先仆年来衰落忍死以一见师乃东下至京师见李公月余公畵一圆相书偈遗师曰世界无依山河匪碍大海微尘须弥纳芥拈起幞头解下腰带若覔死生问取皮袋师曰如何是本乗佛性公曰今日如昨日随声便问师临行一句作麽生师曰本来无罣碍随处任方圆公曰晚来困倦更不荅话师曰无佛处作佛公于是泊然而逝仁宗皇帝闻都尉之化与师问荅嘉叹久之师临圹而别有防赐师官舟南归至是康定元年正月五日师入寂世夀五十四嵗僧腊三十二夏铭行实于兴化寺塔前身于石霜山师嗣汾阳昭临济六世也嗣师者分宗曰黄龙南阳岐防】琅琊【滁州琅琊山　　广照禅师名慧觉西洛人也弱冠扶父衡阳太守柩归洛过澧州药山古寺宛若宿契縁此出家既得度游方防学得法汾阳应縁滁水与明州雪窦显禅师　　同时唱道四方谓之二甘露门逮今淮南遗化如在师嗣汾阳昭禅师】
　　辛巳庆厯元年【大契丹】重熈九年　　【西夏湖州浄觉法师仁岳撰楞严经集解十卷题一卷熏闻记五卷翰林侍读学士知制诰胡宿序之曰室中千灯多光互入堂下六乐正声相宣鼓吹妙经藻火圆教法施岂方法哉师英宗治平元年三月二十四日入寂葬全身何山】
　　壬午【庆厯　　大契丹二年】重熈十年　　【西夏】癸未【庆厯　　大契三年】　重熈十一年　【西夏】来宋请和【西夏赵元昊夏四月遣使来宋称臣请和又复遣使称男不称臣但称臣于契丹】
　　【译经院朝防大夫试鸿胪卿光梵大师惟浄见执政裁省译院之务预自奏疏乞罢帝曰三圣崇奉朕而敢罢且琛贡所籍名件皆异域文字非鸿胪谁识不凡未防御史中丞孔道辅等果乞罢译馆帝出浄疏示之道辅之论遂止】
　　御讃佛牙【夏旱损稼六月诏迎相国寺佛牙祷于禁中随时大雨其佛牙利祖宗御封帝手啓之灌以海上蔷薇水得利一颗五色光发帝贮以琉璃缾制賛曰三皇掩质皆归土五帝潜形已化尘夫子域中称至圣老君世上亦言真埋躯只见空遗冢何处将身示后人惟有吾师金骨在曽经百炼　　　色长新以七宝庄严金盝贮之借以白防覆以璎珞龙凤之衣供养逾月造金殿四门以象天宫而归之详见翰林知制诰王珪三朝御賛佛牙利序】
　　甲申【庆厯　　大契丹四年】重熈十二年　【西夏宋册赵元昊为国主十二月宋册元昊为夏国主嵗赐银绢二十三万元昊更名囊霄】
　　乙酉【庆厯　　大契丹五年】重熈十三年
　　【欧阳公脩自谏院除河北都转运使左滁州游庐山东林圆通寺遇祖印禅师居讷谈论大教折中儒佛与韩文公见大颠相】
　　丙戌【庆厯　　大契丹六年】重熈十四年
　　杨歧【州杨歧山禅师名方防郡之宜春冷氏子弱冠至瑞州九峯恍若旧游遂投师剃落毎阅经心融神防防慈明圆禅师圆自南源道吾赴石霜师皆佐之总院务依之虽久然未有省发毎咨防圆曰库司事繁且去他日又防圆曰监寺异时儿孙遍天下在何用忙为圆适出雨忽作师侦之小径搊住曰这老汉今日须与我不我便打圆曰监寺知是般事便休语未卒师大悟即拜于泥涂来日具威仪诣方丈礼谢圆呵曰未在师自是契防辞归九峯道俗迎居杨歧至是云盖示寂焉皇祐元年建塔于本山嗣明寺】
　　丁亥【庆厯　　大契丹七年】重熈十五年
　　【贝州王则反则元宣殷军小校以妖术惑众据贝州僣号东平王国曰安阳改年号曰徳胜寻灭之】
　　戊子【庆厯　　大契丹八年】重熈十六年
　　己丑皇祐元年【大契丹】重熈十七年
　　【汴京自周朝毁寺太祖建隆间复兴两街止是南山律部慈恩贤首疏钞义学而已士大夫聪明超轶者皆厌闻名相因果而天台止观达摩禅宗未行也淳化　　以来四明尊者知礼天竺懴主遵式行道东南而观心宗眼照耿天下翰林杨亿晁逈首发明之至是内侍李允宁奏施汴宅一区创兴禅席帝赐额曰十方浄因禅院帝留意空宗下三省定议召有道者住持欧阳公脩程公师孟奏请庐山圆通寺居讷允宁奏施汴宅下江州讷称目疾不起帝益敬重聴举自代讷乃以懐琏应诏】

　　【江西湖东道江州路庐山圆通禅寺禅师名居讷梓州　蹇氏子生而英伟读书过目成诵年十一出家十七试法华经得度业讲肆防禅者南囬勉其防请于是徧歴荆楚间迄无所得至襄州荣禅师处宻契心要留止十年游庐山道望日重南康守程师孟请住归宗圆通至是浄因诏之不起举懐琏以自代天下贤讷为知人既老休居宝积岩神宗熈宁四年二月八日无疾端坐而逝夀六十二腊四十五塔于岩坞师禅坐初叉手自如至中夜渐升至膺侍僧毎候之以待晓色师嗣襄州子荣禅师荣嗣智门祚祚嗣香林逺逺嗣云门偃禅师】
　　庚寅【皇祐二年】
　　大觉琏【禅师名懐琏福建道漳州龙溪陈氏子龆齓出家丱角圆顶笃志学道即慕防寻造泐潭法席投机承印可事之十余年游庐山掌讷禅师记室于圆通昨皇祐元年诏圆通居讷禅师住持左街十方浄因禅院讷举师代已至是庚寅二月十九日召对化成殿问佛法大意奏对称防赐号大觉禅师斋毕传宣効南方禅材仪范开堂演法又宣左街副僧録慈云大师清满啓白倡曰帝苑春回皇家防啓万乗既临于舜殿两街防奉于尧眉爰当和煦之辰正是阐扬之日宣谈祖道上副宸衷问荅罢乃曰古佛堂中曽无异流通句内诚有多谈得之者妙用无亏失之者触途成滞所以谿山云月处处同风水鸟树林头头显道若向迦叶门下直得尧风荡荡舜日髙明野老讴謌渔人鼓舞当此之时纯乐无为之化焉知有恁麽事皇情大恱后遣中使问曰才去竪拂又立难当师即以颂回进曰有节非干竹三星绕月宫一人居日下弗与众人同帝览大恱诏入对便殿赐罗扇御题元寂颂于上帝与师问荅诗颂书以赐之凡十有七篇至和二年三月师乞老山居进颂曰六载皇都唱祖机两曽金殿奉天威青山去欣何得满箧唯将御颂归御和颂曰佛祖明明了上机机前荐得始全威青山般若如如体御颂収将甚处归仍遣使宣谕曰山即如如体也将安归乎且住京国作兴佛法师再进颂谢曰中使传宣出禁围再令臣住此禅扉青山未许藏千拙白发将何补万机霄露恩辉方湛湛林泉情味苦依依尧仁况是如天阔应任孤云自在飞帝初阅投子山禅师语録僧问如何是露地白牛投云叱叱由此有契乃制释典颂十四首今以一赐师曰若问主人公真寂合太空三头并六臂腊月正春风师进和曰若问主人公澄澄碧空雷云时鼓动天地尽和风帝览之宣赐龙脑鉢盂师谢恩罢乃曰佛法以壊色衣以瓦铁器此鉢非法遂焚之中使回奏帝叹讶久之修撰孙觉莘老以书问宗教师荅之其畧曰妙道之意圣人尝寓之易至周衰先王之法壊礼义亡然后竒言异术闲出而乱俗迨我释迦入中土醇以第一义示人而始末为慈悲以化众生亦所以趣时也自生民以来淳朴未散则三皇之教简而素春也及情窦日凿则五帝之教详而文夏也时与世异情随日故三王之教宻而严秋也昔商周之诰誓后世学者有所难晓彼当时人民聴之而不违则俗与今如何也及其弊而为秦汉也则无所不至而天下有不忍愿闻者于是我佛如来一推之以性命之理教之以慈悲之行冬也天有四时循环以生成万物而圣人之教迭相扶持以化成天下亦犹是而已矣至其极也皆不能无弊弊迹也道则一耳要当有圣贤者世起而救之也自秦汉至今千有余嵗风俗靡靡愈薄圣人之教裂而鼎立互相诋訾不知所从大道寥寥而莫知返良可叹也师以禅寂自任持律严甚于都城之西搆精舜老夫禅师名晓舜住庐山栖贤为郡吏临以事民其衣依师而住师馆之于正寝而自处偏室执弟子礼甚恭王公贵人来候者恠之师具以实对曰吾少尝问道于舜今其不幸其可以像服二吾心哉帝知之赐舜再落发仍住栖贤寺舜瑞州人住南康云居嗣洞山晓聪禅师聪嗣文殊应真真嗣徳山縁縁宻嗣云门偃禅师舜于琏昆季也英宗治平二年师上疏丏归帝付以劄子曰大觉禅师懐琏受先帝圣眷累锡宸章屡贡欵诚乞归林下今从所请俾遂闲心凡经过小可庵院随其住持或十方禅林不得逼抑坚请师携之东归鲜有知者既渡江少留金山西湖四明郡守以阿育王山广利禅寺虚席
　　迎之九峯韶公作疏劝请师乃赴之　　　　四明之人相与出力建大阁藏所赐御制诗颂榜之曰宸奎翰林学士兼侍读端明殿学士苏轼为记轼以书问之曰承意作宸奎阁碑谨已撰成衰朽废学不知堪上石否见防寥禅师出京日英庙赐手诏其畧云任性住持不知果有否如有切请録示全文欲添入此一节师终藏而不出逮委顺后获于箧笥江西莹仲温罗湖録称之曰大觉之不暴耀足以羞挟权持宠者之顔若夫仁庙万机之暇与琏唱醻发挥宗乗以资至治所以宸奎阁谓得佛心法古今一人而已诚哉斯言也大觉年八十二嵗哲宗元祐五年无疾而化师嗣泐潭】
　　【澄澄嗣五祖戒戒嗣双泉寛寛嗣云门偃禅师】
　　浮山九带【禅师讳法逺郑州王氏子年十九游并州　　　投三交嵩公出家为沙弥侍嵩有省进具后谒汾阳昭叶县省皆印可尝与达观颖薛大头七八辈游蜀防遭横逆师以智脱之众以师晓吏事故号逺録公住舒州　　　浮山号圆鉴禅师欧阳公脩闻师竒逸造其室未有以异之与客碁师坐其旁文忠遽收局请因碁法师即令挝鼓陞座曰若论此事如两家着碁相似何谓也敌手知音当机不让若是缀五饶三又通一路始得有一般底祗解闭门作活不能夺角冲闗硬节与虎口齐张局破后徒劳逴斡所以道肥边易得瘦肚难求思行则往往失黏心麤而时时头撞休夸国手谩神仙赢局输筹即不问且道黒白未分时一着落在甚麽处良久曰从来十九路迷悟几多人文忠嘉叹久之从容谓同僚曰脩初疑禅语为虚诞今见此老机縁所得所造非悟明于心地安能有此妙防哉范文正公请师开山住持平江路　天平寺暮年归休防圣岩叙佛祖奥义作九带年七十余而归寂自称柴石野人师嗣汝州叶县广教院禅师归省省嗣首山念念嗣风穴沼沼嗣南院颙颙嗣兴化奨奨嗣临济禅师】
　　【夏五月十八日台州东掖山神照法师本如入寂师从法智悟经王而继慈云东掖三十年嗣子樝庵有严白莲处咸神悟处谦】
　　心经【李觏字泰伯盱江人时称大儒至是皇祐二年范文正公以表荐之就门除一官复差充大学书未防而卒泰伯初尝着潜书又广潜书力于排佛明教大师嵩公携所着辅教编谒之辩明泰伯方留意读佛经乃怅然曰吾辈议论尚未及一卷般若心经佛道岂易知耶其门下士黄汉杰者以书诘其然泰伯荅之畧曰民之欲善盖其天性古之儒者用于世必有以教导之民之耳目鼻口心知百体皆有所主其异端何暇及哉后之儒者用于世则无以教导之民之耳目鼻口心如百体皆无所主舍浮图何适哉　　心经凡三译皆行于世今泰伯所称者乃唐太宗诏三藏法师奘所译之本五十四句二百六十七字】
　　辛夘【皇祐　佛示寂大契丹三年　二千年】重熈十九年　【西夏】壬辰【皇祐　　大契丹四年】重熈二十年
　　【侬智髙陷雍州即州建大南国僣号仁惠皇帝改元啓厯据南诏南诏去蜀二千余里】雪窦【明州雪窦山禅师名重显字之太平兴国五年四月八日生遂宁府李氏幼依益州普安院仁铣上人出家受具出蜀浮沈荆渚间尝兴賔大阳北游至复州北塔祚禅师爱师精锐留止五年尽得其道将造钱塘值曽学士于淮南曽以书荐师于灵禅师师至陆沉已三年曽公奉使浙西访师于灵堂僧千余人无识之者检床歴物色得之曽问向所附书师袖而纳之曽大笑益以竒之师出世苏州翠峯迁明州雪窦宗风大振至是皇祐四年六月十日　　　沐浴出杖屦衣盂散及徒众摄衣北首而逝夀七十三夏五十全身塔于寺之西坞赐号明觉大师得法上首天衣懐禅师等师暮年悲学者寻流失源作为道日损偈曰三分光隂二早过灵台一防不揩磨贪生逐日区区去唤不逥头争奈何其敷扬宗防妙语偈颂徧播丛林师嗣智门祚祚嗣香林逺逺嗣云门偃禅师】
　　癸巳【皇祐　　大契丹五年】重熈二十一年　【西夏知制诰吕溱出知杭州首请法智下第一世实相法师梵臻以天台教观主天竺看经院】甲午至和元年【大契丹】重熈二十二年　【宋封孔愿曰圣公】
　　乙未【二　　　　契丹二十三年八　西夏年　　　　　　月改元清宁八月契丹主崩在位二十五年夀四十一嵗諡曰文成皇帝庙号兴宗子洪基立改重熈二十三年为清宁元年】
　　丙申【嘉祐　　大契丹元年】清宁二年
　　丁酉【嘉祐　　大契丹二年】清宁三年
　　戊戌【嘉祐　大契丹三年】清宁四年
　　定祖图【明教大师契嵩明道年间从龙兴西山欧阳氏眆　　借其家所蔵之书读于奉圣院遂以佛五戒十善通儒之五常着为原教是时欧阳文忠公修慕韩文公昌黎排佛旴江李泰伯亦其流师乃携所业谒泰伯以论儒释脗合且抗其说泰伯爱其文之髙服其理之胜因致书誉师于文忠公既而师居杭州灵撰正宗记定祖图至是嘉祐三年赍往京师经开封府投状府尹王公素仲仪以劄子进之曰臣今有杭州灵寺僧契嵩经臣陈状称禅门传法祖宗未甚分明教门浅学各执传记古今多有争竞故讨论大蔵经备得禅门祖宗所出本末因删繁撮要撰成传法正宗记一十二卷并画祖图一面以正传记谬误兼注辅教编四十篇印本一部三卷上陛下书一封并不干求恩泽乞臣缴进臣于释教粗曽留心观其笔削注述故非臆论颇亦精致陛下万机之暇深得法乐愿赐圣览如有可采乞降中书看详特与编入大蔵目録取进止帝览其书可其奏乃送中书丞相韩魏公琦参政欧阳文忠公脩相与观叹欧阳公曰不意僧中有此郎探经考证既无讹谬于是朝廷旌以明教大师号赐书入蔵中书劄子曰权知开封府王素奏杭州灵寺僧契嵩撰成传法正宗记并辅教编三卷宜令传法院于蔵经内收附劄付传法院准此仲温莹公賛之曰嵩之髙文至论是以寄宣大化既经进献获收附于大蔵则维持法纲之功】
　　【日月不能老矣嗟夫吾徒有终身不过目者岂知潜利隂益所自耶】
　　己亥【嘉祐　　大契丹四年】清宁五年　　【西夏欧阳公脩宋公祁修唐书成修又撰五代史七十四卷洪迈容赍三笔曰旧唐书五代史二书关佛氏处新书史删尽矣】
　　【四月帝以周恭帝子崇义公给田千顷令奉周祀】
　　庚子【嘉祐　大契丹五年】清宁六年　　【西夏】
　　【达观禅师名昙颖杭州钱塘丘氏子年十三依龙兴寺为大僧二十游京师师为人竒逸智识敏妙书史无不观词章尤雅丽夏文庄公竦王文康公曙欧阳文忠公脩节度使李端慤端愿咸扣闗敬以师礼殊相乐也时録其语目之曰登门集师初谒大阳明安禅师次谒石门聪公侍之日久尽契奥东游初住舒州　　香炉峯润州因圣太平之静明州雪窦再润之金山至是嘉祐四年除夕遣侍者持书别扬州刁景纯学士曰明旦当行不暇相见厚自爱刁惊曰当奈何乃复书诀别驰书吏至岸师遽命击鼓陞座叙出世本末勉众勿怠又曰吾化当以贤监寺补次下座读景纯书毕归方丈大众拥随之跏趺良久乃化夀七十二夏五十三师嗣襄州谷隠山慈】
　　【照禅师蕴聪聪嗣首山念念嗣风穴沼临济派也达观尝作性辩其文曰古今圣贤言性者只得情也脱能穷理不能尽性何也不知三才万物皆性也天性上地性下金利水湿木直火土厚此五行性也统而论之精而察之万物之性皎然可见矣就中最灵者人也隂阳交遘而生变化而动者情也约人情纯粹者也其所以可上可下为贤为愚受性上者君子也外情不能惑性虽混于小人犹金玉之土石耳至于尧舜禹汤垂名万古乃当时保髙位守常道而察人情随性立法也桀纣幽厉惑富贵失大宝纵自性被情也天地虽无情风雨四时易其候山川万物乱其形唯人居中度天时随地利而不失其节所以人为天地心也情意识皆本乎性也随物所显故外有多名耳余不可备叙也情者心也牵于用意者志也记于事识者知也辩于物爱恶喜怒皆情也夫为大圣人者性决定也不被外惑不为情牵性制于情也所以我教谓之正觉者也易唯知穷理尽性之而未见乎出古入今之道者也】
　　【越州天衣禅师名义懐温州乐清陈氏子长游京师依景徳寺为童行天圣年间试经得度师七座道场晚年以病居池阳杉山庵门弟子杭州临平山佛出禅师智才迎归侍奉至是嘉祐五年才往苏州师速其归才至师偈曰红日照扶桑寒云封华岳三更过铁围拶折骊龙角才曰夘塔既成如何是毕竟事师举拳示之遂就寝推枕而寂塔全身寺东之原师嗣雪窦显禅师徽宗崇宁中諡振宗禅师】
　　辛丑【嘉祐　大契丹六年】清宁七年　【西夏】
　　【文潞公彦博以使相镇魏府　　　　文慧禅师名重元居天鉢寺一日言别公曰师老矣复何往师曰入灭去公语其子友甫曰元公道韵深穏言笑有味非常僧也往候之果已坐脱方盛暑香风袭人火化烟色白莹利无数公执上所赐白琉璃瓶祝曰利可得乎烟即入瓶中利填满公愈信重留心内典师生青州千乗孙氏年十七出家冠嵗圆具游方至天衣法席顿悟防天衣曰此吾家千里驹也师四易名蓝在处缁白仰慕嗣天衣懐禅师】
　　防正记【堪律师所作师名允堪钱塘人幼从天台崇教大师慧思祝发学无不通専精律部庆厯皇祐以来依律建戒坛于杭之大昭庆苏之开元秀之精严嵗嵗度僧祝延圣夀师着防正记等文十二本讲续南山宣律师之律蔵自其后有灵芝律师元照继嗣其宗焉师是年十一月二十六日入寂于昭庆移塔西湖菩提号真悟智圆大律师】
　　壬寅【嘉祐　大契丹七年】清宁八年
　　【云峰禅师名文悦生隆兴徐氏七嵗剃髪于龙兴寺粹美有精识年十九徧防江淮意诣荆州金銮瑞州大愚先至大愚见芝禅师屋老僧残荒凉如传芝自提笠日走市井暮归闭闗髙枕欲去之芝适上堂曰大家相聚吃茎虀唤作一茎虀入地狱如箭射下座师骇焉夜造丈室芝曰来何所求曰求佛心法芝曰我忍饥不暇何暇为汝法汝可为众乞饭去师即请行未几芝西山翠岩师从之诣丈室芝曰又欲求佛心法耶汝不念昨住屋壁疎漏且寒雪我忍寒不能何能为汝法佛法未到烂却可为众营炭师奉命及还维那阙职师造丈室芝曰佛法不怕烂却堂司一职今以烦汝师有难色欲弃去自念勤劳日久何得中止然抑有恨于芝适后架架上桶篐爆桶堕地乃大悟顿见芝从前用处亟着伽棃走至寝堂芝迎笑曰维那且喜大事了毕师再拜汗下服勤八年而芝殁师东游三吴所至丛林改观雪窦显禅师尤敬畏之毎集众茶必横设特榻示礼异之南昌移文请住翠峯又云峯上堂曰语不离窠臼焉能出盖纒片云横谷口迷却几人源所以道言无展事语不投机承言者防滞句者迷汝等诸人到这里慿何话防良久曰欲得不招无问业莫谤如来正法轮上堂有情之本依智海以为源含识之流总法身而为体祗为情生智隔想变体殊达本情忘知心体合诸禅徳防麽古佛与露柱相承佛殿与灯笼鬭额若也不防单重交折至是嘉祐七年七月八日陞座辞众偈曰住世六十六年为僧五十九夏禅流若得防归鼻孔大头向下遂泊然而逝阇维五色利塔于禹溪北师嗣大愚禅师守芝芝嗣汾阳善昭昭嗣首山念禅师】癸夘【嘉祐　三月　大契丹八年　帝崩】清宁九年　　【西夏】
　　英宗【讳曙濮王子太宗孙也即位年三十三在位四年夀三十七嵗】
　　【治平四】
　　甲辰治平元年【大契丹】清宁十年　【西夏　寇宋边】乙巳【治平　三月行大契丹二年　明天厯】咸雍元年
　　【秋八月三日都城大雨水泛涨下诏求直言宰相曽公亮尝因敷陈知杭州沈文通奏天竺看经院　　观世音菩萨始自石晋至今治平福天下泽民生前后灵迹甚着防防赐曰天竺灵感观音院端明殿学士礼部侍郎蔡襄继守是一新院宇用揭新额】
　　丙午【治平　大辽三年】咸雍二年【契丹复　西夏　寇宋边号曰辽】丁未【治平正月四年帝崩】　咸雍三年
　　【正月诏民间私造寺院屋宇及三十间者悉存之普赐额曰夀圣】
　　神宗【讳顼英宗子年二十即位锐意求治　大教东被卒于凋弊在位十八年夀三十八嵗　一千年矣
　　熈宁十元丰八】
　　戊申熈宁元年【大辽】熈宁四年
　　己酉【熈宁　大辽二年】熈宁五年　【西夏　宋册秉常为夏国主隆兴府黄龙禅师名慧南信州章氏子依泐潭澄禅师分座接物名振诸方偶同云峯悦禅师游西山夜话云门法道峯曰澄公虽是云门之后法道异矣师诘其所以异峯曰云门如九转丹砂防铁成金澄公药汞银徒可翫入煅则流去师怒以枕投之明日峯谢过又曰云门气宇如王甘死语下乎有法授人者死语也死语能活人乎师曰若如是则谁可汝意峯曰石霜圆手段出诸方子宜见之师即造焉中途闻慈明不事事忽丛林遂登衡岳谒福严贤命师掌书记俄贤卒郡守以慈明补席入院贬剥诸方件件数为邪解师为之气索遂造其室明曰书记领徒游方借使有疑可坐而商畧师哀恳愈切明曰公学云门禅必善其防如云放洞山三十棒是有吃棒分是无吃棒分师曰有吃棒分明色庄曰从朝至暮鹊噪鸦鸣皆合吃棒师遽炷香作礼明端坐受之复问之曰赵州道台山婆子我为汝勘破了也且那里是他勘破婆子处师汗下不能加荅次日又诣明诟骂不已师曰骂岂是慈悲法施耶明曰你作骂防那师于言下大悟作颂曰杰出丛林是赵州老婆勘破有来由而今四海清如镜行人莫与路为雠呈慈明明颔之后开法同安初授请日泐潭来僧审提唱之语有曰智海无性因觉妄而成凡觉妄元虚即凡心而见佛便尔休去将谓同安无折合随汝颠倒所欲南斗七北斗八僧举似澄澄不怿师住黄龙室中设三转语人人有个生縁举手曰我手何似佛手垂足曰我脚何似驴脚丛林目曰黄龙三闗黄蘖师嗣慈明圆禅师至是熈宁二年三月十七日午刻馔客罢起至寝室前大众肃侍跏趺端坐而逝阇维　利五色塔于前山諡普觉禅师传嗣弟子真浄克文东林常总晦堂祖心等】
　　【佛印禅师名了元字觉老饶州浮梁林氏子世业儒幼嵗出家宝积寺礼沙门日用为师试法华经受具游庐山谒开先暹禅师暹称赏之年十七谒圆通讷禅师讷以书记懐琏应诏虚其职以师补之年二十八住江州承天为开先之嗣自承天淮之斗方庐山之开先归宗润之金山焦山江西州之大仰住云居四十年间徳洽锱素苏翰林轼谪黄州师住庐山归宗与黄州对岸相与酬酢章句哲宗元符元年正月四日谈话别众一笑而化世夀六十七嵗僧夏五十有二师嗣开先善暹暹嗣徳山逺逺嗣双泉郁郁嗣云门偃禅师】
　　庚戌【熈寜　大辽三年】咸雍六年　　【西夏】
　　【富郑公弼以使相镇亳州迎至颍州华严禅院证悟禅师脩颙谘决心法及致仕居洛阳以颂寄苏州圆照本禅师曰曽见颙师悟入深因縁传得老师心东南谩江山逺目对灵光与妙音仍有书曰弼留心祖道为日已久常恨不遇明眼人开发陋虽久闻盛徳而无由瞻谒昨幸出守亳社与颍川接境因里人张比部景山请得颙师下访相聚几一月以慈悲方便之力令有悟处会结夏逼日四月初遽且归颍其于揩磨淘汰则殊未有功衰病相仍昏钝难入昔古灵师所谓不期临老得闻极则事见之于弼今日矣天幸天幸弼虽得法于颙师然本源由老和尚而来宗派甚的必须亦欲成持更望垂慈摄受逺赐接引未至令至则为南岳下庞蕴百丈下裴休也】
　　【赵清献公抃平居以北京　　天鉢重元禅师为方外友而咨决心法暨牧青州日闻雷有省即偈曰退食公堂自凭几不动不摇心似水霹一声透顶门惊起从前自家底举头苍苍喜复喜刹刹尘尘无不是中下之人不得闻妙用神通而已矣已而荅富郑公书畧曰近者旋附节本传灯三卷当已通呈今承制宋威去余七轴上纳抃伏思西方圣人教外别传之法不为中夏根机之所设也上智则顿悟而入一得永得愚者则迷而不复千差万别唯佛与祖以心传心其利生接物而不得已者遂有棒喝拳指扬眉瞬目拈椎竪拂语言文字种种方便去圣逾逺诸方学徒忘本逐末弃源随波滔滔皆是斯所谓可怜悯者矣抃不佞去年秋初在青州因有所感既已稍知本性无欠无余古人谓安乐法门信不诬也比防太傅侍中俾求禅録抃素出恩纪闻之喜快不觉手舞而足蹈之也伏惟执事富贵如是之极道徳如是之盛福夀康宁如是之备退休闲逸如是之髙其所未甚留意者如来一大事因縁而已今兹又复于真性有所悟入抃敢为贺于门下也清献公至是元丰元年以太子少保致政归衢州与里民不问位貌筑居曰髙斋有偈见意曰腰佩黄金已退蔵个中消息也寻常时人要识髙斋老只是柯村赵四郎又志其夀茔曰吾政已致夀七十二百嵗之后归此山地彼真法身不即不离充满大千普现悲智不可得蔵不可得置夀茔之如是如是公元丰七年秋八月薨】
　　辛亥【熈宁　大辽四年】咸雍七年　【西夏　十一月夏请和于宋夏六月欧阳公脩以观文殿学士太子少师致仕居颍州公以文章道徳为儒者宗心虽一贯言必排释氏仁宗嘉祐五年为枢宻副使六年闰八月参知政事兼译经润文使既登二府多病尝梦至一所十人冠冕环坐一人曰参政安得至此宜速反公出门数步复往问之君等岂非释氏所谓十王者乎曰然因问世人饭僧造经果有益乎曰安得无既寤病良已自是深信佛法丹阳葛胜仲得此说于简斋陈与义与义得于公之孙恕昭然也】
　　壬子【熈宁　　大辽五年】咸雍八年　　【西夏】
　　【实相法师梵臻是嵗居杭州南屏兴教寺通守苏轼敬之】
　　【舒州　　白云禅师名守端衡阳葛氏子幼事翰墨冠依茶陵郁禅师披剃往防杨歧歧一日忽问受业师为谁师曰茶陵郁和尚歧曰吾闻伊过桥遭有省作偈能记否师诵曰我有明珠一颗久被尘劳闗锁今朝尘尽光生照破山河万朶歧笑而趋起师愕然通夕不寐黎明咨询之适嵗暮歧曰汝见昨日打驱傩者麽曰见歧曰汝一筹不及渠师复骇曰意防如何歧曰渠爱人笑汝怕人笑师大悟巾侍久之辞游庐山圆通讷禅师举师住承天声名籍甚又逊君圆通法徙法华龙门兴化海防所至众如云集至是熈宁五年入寂夀四十八嵗嗣杨歧会会嗣慈明圆禅师】癸丑【熈宁　　大辽六年】咸雍九年　【西夏　三月夏寇秦州秋七月十七日天竺灵山寺海月大师慧辩晨起盥洁谢众趺坐而寂杭州通守苏轼吊以三诗序而賛之辩之后慧浄大师恩义义有四弟子徳贤仲元永堪慧月皆相踵主法元之弟子曰慈明大师慧观又继日师住持观收慈云懴主诗文为灵苑金园天竺三集】
　　甲寅【熈寜　大辽七年】咸雍十年　　【西夏】
　　乙夘【熈宁　　大辽八年】咸雍十一年
　　丙辰【熈宁　　大辽九年】咸雍十二年
　　丁巳【熈宁　　大辽十年】咸雍十三年
　　【荆国公王安石临川人至是熈宁三年冬十二月拜相七年夏四月不雨安石罢相八年二月再相九年冬十月安石罢政归建康十年奏施建康旧第为禅寺请克文住持帝赐额曰报宁赐文号】
　　【真浄禅师文隆兴宝峯云庵禅师也名克文生陜府郑氏参黄龙南禅师深得奥嗣南禅师至徽宗崇宁元年十月十五日出道具散诸徒中夜沐洛更衣趺坐而逝烟焰五色所至皆利分骨葬泐潭新丰焉　　荆公谓蒋山　佛慧泉禅师曰世尊拈花迦叶微笑顷在翰苑偶见大梵王问佛决疑经三卷有云梵王在灵山防上以金色波罗华献佛请佛说法世尊登座拈华示众人天百万悉皆罔措独迦叶破顔微笑世尊曰吾有正法眼蔵涅槃妙心分付迦叶】
　　【佛慧禅师名法泉生随州时氏　　　　　幼嵗出家羣书博览过目成诵雅号泉万卷遍参知识机颖悟应世住持屡大刹住蒋山日　　因雪上堂召大众曰还有过得此色者麽良久曰文殊笑普贤嗔眼里无筋一世贫相逢尽道休官去林下何曽见一人上堂快人一言快马一鞭若更眼睛定动未免纸裹麻纒脚下是地头上是天不信但看入九月纷纷黄叶满山川晚年诏住京城大相国智海禅寺上堂问众曰赴智海留蒋山如何即是众莫知对便归方丈索笔书偈曰非佛非心徒拟议得皮得髓谩商量临行珍重诸禅侣门外青山正夕阳掷笔跏趺而逝使回奏帝讶之勅諡佛慧禅师师嗣云居晓舜禅师　　舜嗣洞山聪聪嗣文殊真真嗣徳山宻宻嗣云门偃禅师师尝作北邙行　　其文曰前山后山髙峩峩防车辚辚日日过哀歌幽怨满岩谷闻者潜悲薤】
　　【露歌哀歌一声千载别孝子顺孙徒泣血世间何物得坚牢大海须弥竟磨灭人生还如露易晞从来有防终别离苦乐哀感不暂辍况复百年惊梦驰去人悠悠不复至今人不防古人意防松起石驻墓门欲为死者长年计魂魄悠扬形化土五趣茫茫井轮度今人还葬古人坟今坟古坟无定主洛阳城里千万人终为北邙山下尘沉迷不记归时路为君孤坐长悲辛昔日送人哭长道今为孤坟卧芳草妖狐穿穴蔵子孙耕夫拨骨寻珠宝老木萧萧生野风东西壊塜连晴空寒食已过谁享祀塜畔余花寂寞红日月相催若流矢贫富贤愚尽如此安得同游常乐郷纵经劫火无生死】
　　【夏京辅大旱帝斋祷甚力夜梦一僧驰马空中口吐云雾既而沛然雨足帝大悦使以像求之得于京城相国寺山门阁五百罗汉中第十三尊者也宰相王珪贺以诗曰良弼为霖承眷望神僧作雾应精求防政元绛曰仙骥乗云穿仗下佛花吹雨匝天流人争诵之】
　　戊午元丰元年　【大辽】咸雍十四年　　【西夏杭州南山法师慧才解行入四明法智尊者之室毎持大悲呪必百八遍而后止尝梦观世音菩萨脱袈裟以衣之至是春三月为灵芝元照及道俗千人授菩萨大戒于雷峯方羯磨观音像放光明初贯宝焰渐散讲堂灯炬日光皆为映夺浄慈法真禅师守一作证戒光记米芾书龙井辩才法师元净立石】
　　己未【元丰　大辽二年】咸雍十五年　【西夏】
　　【冬十月二十日慈圣光献太皇太后曹氏崩宣浄因禅师道臻入庆夀宫陞座说法僧问慈圣僊游定归何处师曰水流元在海月落不离天宫庭无不加敬称之曰善帝恱赐与甚厚及神宗上僊哲宗诏师福宁殿登髙座法诏曰禅师道臻素有徳行可赐号净照禅师】
　　【禅师名道臻字伯祥生福州古田戴氏幼不茹晕十四嵗出家上生院又六年为大僧阅大小经论置之曰此方便耳即持一鉢走江淮遍防知识得防于浮山逺禅师游京师谒大觉琏禅师于浄因琏使首众僧于座下琏公归吴众请师继住浄因开堂日英宗遣中使降香赐紫方袍徽号京师四方称庆至哲宗元祐八年八月十七日沐浴更衣说偈已跏趺而化夀八十嵗僧腊六十一师嗣浮山法逺禅师逺嗣叶县省省嗣首山念念嗣风穴沼沼嗣南院颙颙嗣兴化奬奬嗣临济禅师】

　　庚申【元丰　　大辽三年】咸雍十六年　【西夏】
　　【译经官制自唐以来至是元丰译经僧官皆授试光禄卿少卿试鸿胪卿少卿今改赐试卿曰三蔵大法师试少卿曰三蔵法师】
　　【文同字与可东川梓潼人尝守洋州浙西湖州歴馆职文行髙洁画竹精妙至是一夕沐浴冠带正坐而逝馆职崔公度闻之惊曰昨别与可于州南意翛翛然曰明日复来乎与公画公度携賔往候观其画也与可不荅明日独往与可曰与公画遂左右顾恐有聼者与可徐曰吾闻人不妄语者舌可过鼻即吐舌引至眉闻三叠如饼状今言其死与可信异人也】
　　辛酉【元丰　　大辽四年】咸雍十七年　【西夏】
　　【苏州　　瑞光寺禅师宗本移住杭州浄慈奔走天下禅子道场甚盛灵芝照律师送布三衣瓦鉢致书于师曰佛制是物上中下根悉令遵奉事因时举道借人勉其受持为后学劝】
　　【师受之终身食用瓦鉢陞座说法服此大布之衣】
　　【丞相张无尽居士　　平居与庐山东林照觉总禅师为方外侣当是辛酉秋以序送羽士蹇拱宸字翊之往参问于总曰成都道士蹇翊之来言于余曰吾乡羽衣之族世相与为婚姻娶妻生子与俗流无异拱宸因观道蔵神倦传记翻然觉悟当吾血气刚强视聴聪明喔咿哇呜顺吾耳青黄赤白炫吾目甘脆膏腴爽吾口馨香馥烈适吾鼻滑泽纎柔佚吾体欢欣动荡感吾意此六寇者乗吾瞀乱昼夜与吾相亲而未尝相释也一旦吾之形耗而羸气耗而衰精耗而萎神耗而疲八风寒暑之所薄百邪鬼祟之所欺隂魄欲沉阳魂欲飞则六寇者曽莫吾代而天下之至苦吾独当之房闼之恋莫如妇血肉之恩莫如女拱宸于是悉囊中之所有与之而谢去绐以他事出游百里遂泛涪江下濮水歴缙云出涂山访岑公之洞府瞻神女之祠观而达于渚宫也将泛九江入庐山结茅于锦绣之谷长啸乎香炉之顶抚陶石以摇想挹逺谿以濯足盖吾之术以性为基以命为依始乎有作终乎无为窃闻先生究离微之防穷心迹之归奏无之曲驾铁牛之机故不逺而来见先生也当试为余言之余曰壮哉子之志乎难行能行难弃能弃吾弗及子矣余适有口疾不能荅子吾有方外之侣曰常总居于东林必能决子之疑请持吾之而往问焉】
　　壬戌【元丰　　大辽五年】咸雍十八年　【西夏　五月寇鄜延诏中使梁从政辟汴京相国寺六十四院为二禅八律起自元丰庚申成是壬戌之秋以东西序为慧林智海二臣禅刹驿诏杭州浄慈禅师宗本住慧林江州庐山东林禅师常总住智海总辞之固诏容之就赐号广慧禅师】
　　【冬十月八日温州法师继忠沐浴更衣结印坐脱红光亘空而西去忠得法于广智尚贤述广智传法智十之义成十卷扶宗记一卷嗣法二子曰从义有天台三大部补注一十四卷曰处元有义例随释六卷辅賛记三卷元传之道渊渊传道琛即圆辩法师是也】
　　【东京慧林圆照禅师名宗本　　生常州　　无锡管氏年十九依苏州　　承天永安道升禅师出家巾侍十年剃度受具叉三年礼辞游方至池阳谒天衣懐禅师悟防漕使李公复圭请师开法平江瑞光法席日盛杭州守陈公襄以承天兴教二刹命师择居苏人拥道遮留又以浄慈为请移文谕道俗曰借师三年为此植福不敢久占至是元丰五年诏辟相国慧林禅刹召师为第一祖既至开法翌日召对延和殿问道赐坐师即跏趺帝恱赐茶师举盏长吸荡而撼之辞退帝目送之谓左右曰真福慧僧也元丰七年驾幸相国慧林寺诏长老宗本禅众无烦出迎帝升遐召师法福宁殿赐号圆照禅师乞老林下得防任便云游州郡不得抑令住持乃辞众曰本是无家客那堪任意游顺风加橹棹船子下扬州晚居平江灵岩其嗣法传道者不可胜纪哲宗元符二年十二月二十八日甲子将入灭沐浴而卧门弟子环拥请曰和尚道徧天下今日不可无偈师熟视之曰痴子我寻常尚嬾作偈今日特地图作甚麽寻常要卧便卧不可特地今日坐也乃索笔大书曰后事付守荣掷笔憨卧若熟睡然撼之已去矣门人塔全身于灵岩山阅世八十五嵗坐五十二夏师嗣天衣懐禅师嗣师之法道者曰脩颙省聪崇信守一等再传如颙之有富郑公弼聪之有苏黄门辙信之有慈受禅师懐深】
　　【江州东林禅师名常总生剑州尤溪施氏年十一依宝云寺文兆法师出家又八年落发诣建州大中寺契思律师受具初至吉州禾山闻南禅师之道往归宗依之经二十年尽得奥洪州太守荣公修撰请住泐潭或谓马祖再来元丰三年诏革江州东林律居为禅刹观文殿学士王公韶出守南昌欲延宝觉心禅师主东林心举师自代师闻之宵遁去千余里王公檄诸郡必得之得于新滏殊山穷谷中遂乃应命学士苏轼初游庐山与师契防及师之名达京师天子有诏住相国智海禅院州郡敦请急于星火师固辞诏容之就赐紫衣徽号广慧禅师哲宗元祐三年徐王奏号照觉禅师座下纳众常盈七百元祐六年九月示疾二十五日沐浴安坐而逝十月八日葬全身鴈门塔之东世夀六十七嵗坐四十九夏嗣黄龙南禅师】
　　癸亥【元丰　大辽六年】咸雍十九年　【西夏　正月夏众数十万奄至兰州宋九月夏人纳欵仍乞还侵地撒边戍长为蕃臣乃赐秉常诏畧曰其地界已令鄜延经畧司指挥保安军牒宥州施行候　宋封孟轲疆界了日嵗赐依旧　　曰邹国公】
　　甲子【元丰　　大辽七年】咸雍二十年　【西夏　二月夏人又寇延州十一月上表来贡冬十月越国大长公主集庆军节度观察留后驸马都尉张敦礼建法云禅刹于国城之南既成诏法秀开山赐号圆通禅师】
　　【汴京法云寺圆通禅师名法秀生秦州陇城辛氏随应干寺鲁和尚学经乃称鲁氏年十九为大僧讲大经章分句防机锋不可触京洛着闻恠圭峯学禅唯敬北京天鉢元禅师元雅号元华严恨元不讲曰教尽佛意如元公者不应逺教禅非佛意如圭峯者不应学禅世尊教外以法私大迦叶者吾不信也谓同列曰我将南游穷其窟穴搂取其种抹杀之以报佛恩乃已耳初至随州防国读浄果禅师碑僧问报慈如何是佛性慈曰谁无又问浄果果曰谁有其僧因有悟秀大笑曰岂佛性敢有无之矧又因以有悟哉去至无为军铁佛谒懐禅师懐貌寒危坐涕垂沾衣秀易之懐问曰座主讲何经秀曰华严懐曰华严以何为宗秀曰法界为宗懐曰法界以何为宗秀曰以心为宗懐曰心以何为宗秀莫知为荅懐曰毫厘有差天地悬隔秀退而自失悚然敬服愿留左右日夕受法久之乃获证悟懐禅师住池阳柤林移吴及广教景徳秀皆从之秀初住淮西四面山至栖贤蒋山长芦常有千众至是元丰七年诏住京城法云寺为第一祖开堂日帝遣中使降香赐磨衲僧衣传圣防表朕亲至皇弟荆王致敬座下至哲宗元祐五年八月示疾诏以医诊师挥去之乃更衣偈曰来时无物去时空南北东西事一同六处住持无所补乃良久监寺慧当进曰和尚何不道末后句师曰珍重珍重言讫而逝夀六十四嵗坐四十五夏师嗣天衣义懐禅师懐嗣雪窦显显嗣智门祚祚嗣香林逺逺嗣云门偃禅师　　元丰间枢宻蒋公颖叔与师为方外犮公平日虽究心宗亦泥于教乗因撰华严经解三十篇颇负其知见漕淮上至长芦访秀而题方丈壁曰余几三日遂成华严解我于佛法有大因縁异日当以此地比觉城东际唯具佛眼者当知之秀于时辩之曰公何言之易耶夫华严者圆顿上乗乃现量所证今言比觉城东际则是比量非圆顿宗又云异日且一真法界无有古今故云十世古今始终不移于当念若言异日今日岂可非是乎又云具佛眼者方知然经云平等真法界无佛无众生凡圣情尽彼我皆忘岂有愚智之异若待佛眼则天眼人眼岂可不知哉公于是悔谢及秀之示寂也公祭之侑以文曰方外之友惟余与师念昔相见一语投机师来长芦我漕淮沂亦复交臂笑言熈怡我论华严师为品题陷虎机縁脱畧径畦曷为舍我先其往而蔬奠致诚庻其歆之】
　　【十一月司马温国公光居洛十五年矣上表进所编书赐名资治通鉴帝制序赐之】
　　乙丑【元丰二月　大辽八年帝崩】咸雍二十一年　【西夏春三月哲宗即帝位四月诏法云秀禅师诣先帝神御法赐号圆通禅师冬十月葬神宗永裕陵诏浄因道臻慧林宗本入福宁殿法　五月司赐臻号浄照禅师本号圆照禅师　　　马光除门下侍郎】
　　义天僧统【髙丽国君文宗仁孝王第四子出家名义天是冬航海至明州上表乞游中国询礼诏以朝奉郎杨杰　　馆伴所至二浙淮南京东诸郡迎饯如行人礼徧访三学宗工初抵鄞师事明智中立而友法邻请跋教乗　　　入天台山拜智者塔渡浙造杭州上竺以弟子礼事慈辩从谏受天台教观　　　次灵芝拜大智元照禀律蔵　　　歴慧因　　从晋水浄源问贤首宗乗　　过润州金山以禅规大展拜佛印禅师了元元据坐受礼馆伴杨杰以为疑佛印曰众姓出家同名释子义天抑僧耳不如是何以示华夏师法乎朝廷闻之以元为知大体　　义天朝京师礼部郎中苏轼接伴谒拜慧林圆照禅师宗本有司馆遇甚厚】
　　衣蒲童子【是时太尉吕惠卿字吉甫学通内外尝注华严法界观及出新意解庄子因戍边暇日游五台山至中台忽云雾四合暴风雷雨声震林壑从者惊竦潜伏斯须有物状若苍虬半出云雾间大尉骇甚移时稍霁外望见一童子体黒而被发以蒲自足纒至肩袒右膊手执梵防问大尉曰官人何见而震骇如此太尉曰夙有障縁遇兹恶境童子曰今皆灭矣官人何求而来太尉曰愿见大士童子曰欲见菩萨何为曰尝览华严大教防深意广欲望大士发啓解心庶几笺释流行世间使幽夜顿获光明大心者即得开悟童子曰诸佛妙意善顺事理简易明白先徳注意可解如十地一品释文不过数纸今时枝蔓注近百卷而圣意逾逺真所谓破碎大道也大尉曰童子貌若此而敢呵前辈乎童子笑曰官人谬矣此间一草一木无非文殊境界在汝日用触事不迷此真文殊耳曷以凡情乱于思虑太尉悔前言之谬即顿首下拜才起之间童子现大士形跨狮子云中不见太尉自尔惋恨心神恍惚家人问故太尉曰吾欲竭诚悔过期再见衣蒲童子即严具香火晨夕以之志于必见而后已久之忽见童子于香几上呵曰胡为住相贪着之甚耶大尉曰正欲世人咸见大士示化之真容耳即命画工图之顷刻不见】
　　哲宗【煦神宗第六子十嵗即位宣仁太后髙氏临朝听政相司马光吕公着元祐之治盛焉绍圣之后政不逺矣在位十五年夀二十五】
　　【元祐八　绍圣四元符三】
　　丙寅元祐元年【大辽】咸雍二十二年　【西夏春二月司马光拜左相三月程頥为崇政殿书一日言间陛下宫中盥而避蚁有是乎帝曰然深恐伤之耳頥曰推此心以及四海帝王之要道也夏四月李公着拜右相文彦博太师平章军国重事　秋七月温国文正公司马光薨于相位】
　　【冬十月勅改圣公为奉圣公仍置教授一员教孔氏子弟】
　　【台州白莲寺法真大师处咸七月二十三日与众言别跏趺而逝嗣法二弟子曰智涌了然曰真教智僊僊传圆智上竺证悟大师也】
　　净土【汴京有曦法师者定中游净土见大莲华光明黄色题名其二曰宋比丘宗本之座既而定起往述其事是时圆照请老归苏州灵岩曦问曰禅师何故位归浄土圆照曰宗本修禅时心在极乐世界无二相也】
　　丁夘【元祐　大辽二年】咸雍二十三年　【西夏　春正月宋册李干顺为夏国主】【秀州崇徳界有车溪僧因唐世青镇古塔建圣夀院请法师择卿开山住持卿慈辩之子南屛之孙法智下第三世也入寂于徽宗大观间塔葬院南芙蓉浦上有嗣子曰可观有朋齐壁如湛善荣灯灯相续学侣皆龙象嵗建法华三昧期懴髙宗居徳夀宫改夀圣为广福院吴越讲宗多车溪之派繋】
　　戊辰【元祐　大辽三年】咸雍二十四年　【西夏　四月寇塞门寨杭州南山慧因寺法师名净源生晋江杨氏先世泉之晋水人故学者以晋水称师受具参方受华严于五台承学合论于横海明覃南还听楞严圆觉起信于长水法师子璿四方宿学推为义龙因省亲于泉泉主请住清凉复游吴住报恩观音杭守沈文通置贤首院于祥符寺以延之秀州青镇宻印宝阁移华亭普照之善住左丞蒲宗孟抚杭愍其苦志于宗奏慧因寺以居师髙丽义天僧统之来也申弟子礼以见师初华严一宗疏钞久矣散坠因义天持来咨决逸而复得义天之还国也以金书华严三译本一百八十卷自髙丽遣使遗师建大阁安奉之故俗呼慧因为髙丽寺至是元祐三年十一月己酉师乃入灭世夀七十八嵗塔舍利于寺西北隅其宗称为中兴教主焉太尉吕惠卿字吉甫为建行业碑仍作华严阁记蒋之竒立石　　华严经】己巳【元祐　　大辽四年】咸雍二十五年　【西夏灵芝律师元照普劝道俗归命西方极乐世界阿弥陀佛是时龙图阁学士知杭州苏轼乃以舍其母蜀郡太君郑氏遗留簮珥采画浄　冬十月真土佛像以荐父母仍作颂賛之　　　州长芦院禅师宗赜与当时名胜盛结莲花浄土念佛社】
　　【冬十一月三日髙丽国义天僧统遣其徒夀介至杭祭晋水于坟塔】
　　庚午【元祐　大辽五年】咸雍二十六年　【西夏】
　　西湖【唐白侍郎居易刺杭州浚理为胜槩至是龙图阁学士苏轼守杭州奏杭有西湖犹人之有眉目而葑生已翳乃浚湖之旧环三十里际山为岸积其葑于湖旁直通南北为长道杨栁木芙蓉间植其上杭人名曰苏公堤】
　　辛未【元祐　　大辽六年】咸雍二十七年　【西夏太史黄公讳庭坚字鲁直号山谷道人至是丁家艰馆黄龙山从晦堂禅师祖心游与死心新草堂清尤笃方外契晦堂因语次举孔子谓弟子以我为乎吾无乎尔吾无行而不与二三子者是丘也请公诠释而至于再晦堂不然其公怒形于色沉黙久之时当暑退凉生秋香满院晦堂曰闻木犀香乎公曰闻晦堂曰吾无乎尔公欣然领解及在黔南致书死心新曰往日尝苦口提撕常如醉梦依稀在光影中盖疑情不尽命根不断故望崖而退耳谪官在黔州道中画卧觉来忽然廓尔寻思平生被天下老和尚了多少惟有死心道人不肯乃是第一相为也秋八月汴京法云寺禅师法秀入寂诏杭州浄慈寺禅师善本继席住持赐号大通禅师师名善本姓董氏汉仲舒之裔也大父琪父温皆官于颍遂为颍人甫及长博极羣书无仕宦意仁宗嘉祐八年与弟善思往京师地蔵院试经得度习毘尼东游至苏州　　礼圆照本禅师于瑞光法明悟真执侍五年圆照令师依圆通秀公又尽其要神宗元丰七年渡淮留太守岩久之出住双林迁浄慈至是诏住法云赐大通号师凢所住见佛菩萨像之行立者终不敢坐赍食以鱼胾名者不食其真诚敬事防心离过如此元祐七年秋师丐老归杭州西湖制可至徽宗大观三年十二月甲子屈三指谓左右曰止有三日已而果殁塔全身于上方世夀七十五嵗僧腊四十五夏师嗣圆照本禅师世谓大小本焉圆照嗣懐禅师】
　　【九月二十日杭州龙井山辩才法师入寂师名元浄自仁宗嘉祐末厯治平熈宁三朝住上天竺一十七年道满朝野元丰间辞而复往又三年晚居龙井饮食起居之际眉间流光皆利谓参寥子道潜曰吾浄业已成越七日无疾右脇而逝门下侍郎苏辙铭其塔龙图阁学士知颍州苏轼祭之文曰孔老异门儒释分宫又于其间禅律相攻我见大海有南北东江河虽殊其至则同维大法师自戒定通律无持破垢浄皆空讲无辩讷事理皆融如不动山如常撞钟如一月水如万窍风八十一年生虽有终遇物而应施则无穷我初适吴尚见五公讲有辩　　臻　　禅有琏　　嵩后二十年独余此翁此又去矣后生谁宗】
　　【江西隆兴府　　兜率寺禅师名从恱生赣州熊氏初首众于道吾谒云盖智和尚智指之见洞山文禅师深领奥防出世鹿苑至是元祐六年冬十一月辛夘师澡浴集众偈曰四十有八圣凡尽杀不是英雄龙安路滑奄然而化领法要悟心者无尽居士商英张公公遣使持祭且曰老师于祖宗门下有大道力不可使来者无所起敬俾塔于龙安之乳峯后为奏諡师号嗣真浄文禅师与法云杲同禀无浕张公蚤负禅学犹欲寻诸宗师与之决择因朱给事世英语及兜率恱禅师禅学髙妙聪敏出于流至此元祐六年公漕江西按部分宁五禅住持逆于旅亭顾问至兜率公曰闻师聪敏之名久矣悦遽对曰从悦临济儿孙若以聪敏文章定似都运谈禅公虽壮其言而意不平遂作偈命五禅举扬曰五老机縁共一方神锋各向袖中蔵明朝老将登坛者便请横矛战一场悦当其末提纲之语尽贯前者公隂喜之乃游兜率相与夜谈及宗门事公曰比看传灯録一千七百尊宿机縁唯疑徳山托鉢话悦曰若疑托鉢话其余则是心思意解何曽至大安乐境界公愤然就榻屡寝屡起夜将五鼓不觉趯翻溺器忽大省发喜甚即扣悦丈室门谓悦曰已捉得贼了也恱曰脏物在甚麽处公拟议悦曰都运且寝翌日公有颂曰鼓寂钟沉托鉢回岩头一拶语如雷果然只得三年活莫是遭他受记来别去未几悦遂归寂公登右揆之明年当徽宗宣和辛夘嵗二月奏请悦諡号遣使持文祭于塔祠曰昔者仰山谓临济曰子之道佗日盛行于吴越间但遇风则止后四世而有风穴延沼沼以懴常不怿晚得省念而喜曰正法眼蔵今在汝躬死无遗恨矣念既出世首山荒村破寺衲子才三十余辈然其道大振天下师于念公为六世孙于云庵为嫡嗣住山规范足以追嫓首山机锋敏妙初不减风穴余顷嵗奉使江西按部西安相识于龙安山中抵掌夜语尽得其末后大事正宗显决方以见晚为叹而师遽亦化去惜其福不逮慧故縁不胜喜其徳不可掩故终必有后有若疎山了常兜率慧照慈云明鉴清谿志言者皆法一方有闻于时有若罗汉慧宜杨歧子圆广慧守真赣川智宣者皆遯迹幽居痛自韬晦风穴得一省念遂能续列祖夀命今龙安诸子乃尔其盛岂先师灵骨真灰烬无余耶盖其道行实为丛林所宗向有光佛祖有助化风思有以发挥之为特请于朝恩追諡真寂大师呜呼余惟与师神交道契故不敢忘外防之志虽其死生契濶之异而被天子之殊恩则幸亦共之仰惟觉灵祗此荣福　　　仲温賛曰夫尉为儒宗而崇佛道未有如公者然非敏手安能激发苟非上根未易承当至于岳立廊庙展大法施既不忘悦之道义而特与追荣矢心以词勤勤若此盖所以昭示尊师重法欤　　托鉢因縁雪峯义存在徳山作饭头一日徳山托鉢赴堂雪峯曰钟未鸣鼓未响托鉢向甚麽处去徳山便归方丈雪峯举似岩头全奯全奯曰大小德山未防末后句在徳山闻知令侍者唤奯来前曰汝不肯老僧那奯宻啓其意山乃休明日陞堂果与寻常不同奯至僧堂前拊掌大笑曰且喜堂头老汉会末后句他道天下人不奈伊何虽然也秪得三年活徳山后三年示寂】
　　壬申【元祐　大辽七年】咸雍二十八年　【西夏】
　　【灵源禅师惟清防承晦堂心禅师于黄龙清侍者之名著闻丛林至是元祐七年无尽居士张公漕江西钦慕之檄分宁邑官同诸山劝请出世于隆兴观音其命严甚时清寓兴化不得已遂亲出投偈辞免曰无地无锥彻骨贫利生深愧乏余珍中大施门难啓乞与青山养病身黄太史鲁直忧居里闬有手帖与兴化海老曰承观音虚席上司甚有意于清兄清兄欲不行亦甚好蟠桃三千年一熟莫做褪花杏子摘却此事黄龙兴化亦当作助道之縁共出一臂莫送人上树拔却梯也莹仲温罗湖録賛曰江西法道盛于元祐间盖弹压丛林者眼髙耳况遴选之礼优异如此灵源】
　　【以偈力辞而太史以简美之得非有所激而云】
　　癸酉【元祐　九月太后大辽八年　髙氏崩】咸雍二十九年　【西夏】甲戌绍圣元年【大辽】咸雍三十年
　　乙亥【绍圣　　大辽二年】夀昌元年【帝加尊　西夏号改元】辽【道宗洪基加号圣文神武全功大畧聪仁孝惠天祐皇帝夀昌二年大国舅帐萧辖哩四郎君善骑射豪侠不羁常养亡命数十人从行往来游猎于辽至东西郡问其饮食用度强取办于富民一日获罪辽国捕之甚峻即啸聚为盗未旬日有众二千余人攻陷干显等数州诸道发兵捕讨潜率众奔生女真界就结英格太师谋叛诸军追袭至境上不敢进乃具以闻北枢宻院寻降宣劄子付英格一面图之英格迁延数月独斩辖哩首级遣长子阿固达献辽余悉不遣绐曰已诛絶矣辽不得已反进英格父子官爵自是英格父子内恃有功于辽隂懐异志吞并旁近部族以金珠良马时常赂遗权贵以通情好】
　　【六月九日韶州南华寺禅师重辩请龙圗阁学士蘓轼书栁宗元所撰六祖大鉴禅师碑轼又题其后曰释迦以文设教其译于中国必托于儒之能言者故大乗诸经至楞严则委曲精尽胜妙独出者以房融笔受故也栁宗元南始究佛法作曹溪南岳诸碑妙絶古今自唐以来颂述祖师者多矣未有通亮简至如宗元者盖推本其言与孟轲氏合其可不使学者画见而夜诵之】三塔【是年南康云居山真如院祐禅师始创之以葬寺之物故僧侣童行骨殖之所诸方自尔尊信之祐生信州上饶王氏嗣黄龙南南嗣慈明圆禅师】
　　丙子【绍圣　大辽三年】夀昌二年　【西夏　冬十月大举寇宋至延州见有备乃拔去】丁丑【绍圣　　大辽四年】夀昌三年
　　【苏轼谪儋州惠州太守方子容奉勅书谓子瞻曰室人奉淮泗大圣僧伽甚谨前夕来别于梦中曰送苏子瞻过海南今果此行数分已定夫复何忧元符三年庚辰嵗六月轼归自海外居常州遨游宜兴初黄州谪所筑室东坡因号东坡居士徽宗建中靖国元年七月二十八日朝奉郎提举成都府玉局观苏轼卒于常州】
　　戊寅元符元年【六月大辽改元】夀昌四年　　【西夏】永安元年己夘【元符　　大辽二年】夀昌五年
　　【钱塘髙僧名道潜以诗见知于苏文忠公轼公号之为参寥子凢诗词迭唱更和形于翰墨必曰参寥及吕丞相公着为癸妙总师名之后与简牍则曰妙总老师江浙石刻具存者多矣今畧记公离钱塘以长短句别之曰有情风万里卷朝来无情送潮归问钱塘江上西兴浦口几度斜晖不用思量今古俛仰昔人非谁似东坡老白首忘机记取西湖西畔正暮山好处空翠烟霏算诗人相得如我与君稀约佗年东还海道愿谢公雅志莫相违西州路不应回首为我沾衣仲温莹禅师賛曰噫今世之小生于有道宗师必名呼而示其忽慢亦安知文忠于一诗僧尚尔敬重况道徳崇重者耶莹嗣大慧杲禅师】
　　【台州赤城崇善寺法师名有严退庵于樝木之下号曰樝庵懐安养故乡有诗四首凄婉感人其一章曰西方真浄本吾家今忆归程十万賖客路竛竮都已困风尘孤苦寂堪嗟七重树耸千般乐八徳池开四色华莫怪近来归梦切奈何荣辱事无涯时争传诵严生平笃于净业徽宗建中靖国元年夏四月将终见宝池大莲花天乐四列而归寂师着大部备检四卷笺难四卷助览四卷或对四卷流通】
　　庚辰【元符　正月　大辽三年　帝崩】寿昌六年　　【西夏辽帝秋七月大渐戒孙延禧曰南朝通好嵗久汝性刚切勿生事又戒大臣曰嗣君若妄动卿等当力谏止之帝崩在位四十六年庙号道宗諡天福皇帝】
　　【宋冬治泰陵知登封县楼并请因余力治嵩山少林道塲达磨初祖之居也自监司郡县百执事下逮士庶工贾不挽而同一朝而具名曰面壁庵林出芝十二本华各异色甘露雨于池夜有光四起属天合为大陈东西数十里后山居士陈师道记曰子孔氏之门顔闵冉皆无传仲弓之后有荀卿曽舆之后有孟轲端木赐之后有庄休而荀孟庄之后无闻焉李氏之传闗尹尹之传复无闻焉释自能仁二十八世而为达磨又六世而为曹溪至于今又十有五世矣而儒老子之徒欲校其源委误矣】
　　【隆兴黄龙山晦堂宝觉禅师名祖心冬十一月十六日入寂师生南雄邬氏嗣黄龙南禅师得宝觉法道者曰草堂惟清死心悟新太史黄山谷吴中立等】
　　徽宗【讳佶神宗第十子初对端王年十九即帝位在位二十五年六月十日为天宁节时当承平日久苏杭置造作局朱勔父子督花石纲营艮岳万嵗山民间一花一石亦以供御为名而胁之受赂满所欲方免蔡京为太师内侍童贯领枢宻受辽国燕人李嗣良而同归言辽可取适女真来聘约夹攻辽金既灭辽复侵宋帝乃禅位太子尊帝曰太上皇为金师拥之北去降封天水郡王终于五国城】
　　【建中靖国一　崇宁五　大观四政和七　　　重和一　宣和七】
　　辛巳建中靖国元年【大辽】干统元年【天祚　西夏立】辽【天祚立讳延禧道宗之孙秦主元吉之子自称天祚皇帝滛纵失道卒至于亡国】女真【英格太师是嵗死子阿固达嗣】
　　续灯録【秋八月十五日汴京法云寺佛国禅师名惟白集禅派宗师机縁为续灯録三十卷进呈帝亲为制序以赐之其文曰昔释迦如来之出世也受然灯佛记生浄梵王家分手指乎天地而其机也已露游门观于老死而幻縁也顿寂及乎唱道鸡园腾芳鹫岭无边刹境遂现于一毫之端大千经卷毕出于微尘之表西被竺土东流震旦编叶而书则一时圣教虽传于庆喜拈花而笑则正法眼蔵独付于饮光自达磨西来实为初祖其传四七二三而至于曹溪于是双林之道逾光一滴之流愈广自南岳青原而下分为五宗各擅门风应机酬对虽建立不同而防归则一莫不箭锋相注鞭影齐施接物利生啓悟多矣源派广迤枝叶扶疎而临济云门二宗遂独盛于天下朕膺天宝命绍国大统恭惟艺祖辟度门于緜防太宗阐秘义于敷天章圣传灯于景徳永昭广灯于天圣皆宏畅真风协助神化以成无为之治者也于皇神考尤向空宗元丰三年诏于大相国寺剏二大禅刹辟慧林于东序建智海于西庑壬戌之嵗以越国大长公主及集庆军节度观察留后驸马都尉张敦礼之请复建法云禅寺于国之南于是祖席光辉丛林鼎盛天下袭方袍慕禅悦者云集于上都矣今敦礼以其寺住持僧佛国禅师惟白探最上乗了第一义屡入中禁三登髙座宣扬妙旨良惬至懐昔能仁説法华经放眉间白毫相光照东方万八千世界而弥勒发问文殊决疑以为日月灯明佛本光瑞如此持是经者妙光法师得其证者普明如来今续灯之名盖灯灯相续光光相入义有在于是矣噫圆澄觉海本含裹于十方生灭空沤遂沉沦于三有因明立所由尘发智识妄相仍转入诸趣良可悲也若回光内照发真归元则是録也直指性宗单传心印可得于眉可荐于言前举手而擎妙喜世界弹指而见庄严楼阁神通妙用真不可思议者也嘉于有众缔此胜縁俱离迷津偕之觉路斯朕之志也】
　　【汴京法云禅寺佛国禅师名惟白生静江府冉氏嗣圆通秀禅师秀嗣天衣懐懐嗣雪窦显禅师】
　　壬午崇宁元年　【大辽　天祚皇帝　女真　　　　西夏干统二年　　阿固逹初年】宋【赦书一件应天下旧来有名徳僧为众师法未曽諡名者仰所属勘防闻奏諡给师号诏天下军州创崇宁寺又改额曰天宁寺至髙宗改报恩光孝追崇严荐】
　　癸未【崇宁　大辽二年】干统三年【女真　　　西夏二年】宋【夏四月勅諡杭州天竺寺慈云大师遵式号法宝大师南屏法师梵臻諡实相法师永兴军终南山澄照仪师諡法慧大师】
　　甲申【崇宁　大辽三年】干统四年【女真　　　　西夏阿固达三年】漏泽园【宋春二月诏天下州县置漏泽国殡客死无归之士】
　　御賛佛牙【宋夏五月五日帝迎三朝　　　御讃释迦佛牙于大相国寺入禁中供养帝展敬次利隔水晶匣出如雨防帝讃以偈曰大士释迦文虚空等一尘有求皆赴感无刹不分身玉莹千轮在金刚百炼新我今恭敬礼普愿济羣伦】
　　【蕲州五祖山禅师名法演夏六月二十五日陞堂辞众入寂师生绵州邓氏嗣白云端和尚端嗣杨歧防防嗣慈明圆禅师临济下九世也嗣师之法者佛果勤　　佛鉴懃佛眼逺世呼曰三佛逺之嗣曰黄龙牧庵忠等忠之嗣普庵菩萨印肃等】
　　龙门三自省【佛眼逺禅师居龙门日之作也一曰是身夀命如驹过隙何暇闲情妄为杂事既隆释种须绍门风谛审先宗是何标格二曰道业未办去圣时遥善友师教诚不可舍自生勉励报万佛恩惟已自知大心莫退三曰报縁虚幻岂可强为人世几何随家丰俭苦乐逆顺道在其中动静寒温自愧自悔】
　　乙酉【崇宁　大辽四年】干统五年　【女真　　　　西夏阿固逹四年】宋【秋八月铸九鼎成作乐名曰大晟】
　　丙戌【崇宁　大辽五年】干统六年【女真　　　西夏五年】丁亥大观元年【大辽】干统七年【女真　　西夏六年宋诏左街十方浄因禅院禅师道楷住天宁寺开封尹李孝寿奏赐紫衣号定照禅师楷谢恩罢上表辞谢不敢窃冒宠荣帝再遣考夀赍玺书谕意楷然不回帝怒收楷付狱有司问长老有疾乎有疾免罪楷曰生平不曽妄语岂敢侥幸称疾遂受罚着缝掖编管淄州次年放逐便庵于芙蓉湖上学者益亲帝赐所居额曰华严禅寺师生沂州崔氏初游京师籍名术台寺试法华经得度得法投子山青禅师嗣之重和元年五月十四日入寂邓州丹霞子淳等嗣之淳有二弟子曰清了曰正觉　　　髙宗绍兴二十七年九月二十日宏智出辞明越郡侯十月十日还寺十一日乎书请育王大慧杲禅师主后事掷笔而逝齿髪道具舍利流缀葬全身于东谷】
　　戊子【大观　　大辽二年】干统八年【女真　　西夏七年】宋【蔡京进太师童贯如武康熈河等路宣抚内侍建节始此五月加贯检校司空易镇泰宁贯由此恃功选置将吏不复闗朝廷矣】
　　【浙西湖州有邵宗益者剖蚌中有珠现阿罗汉像偏袒右肩矫首左顾衣纹毕具僧俗惊喜奉之以归城南慈感天台教寺寺临苕溪建炎间宪使杨应诚与客传玩不觉越槛跃入溪中后溪涸沙明索而获之建阁蔵焉】
　　饭僧防金【练塘居士洪庆善持江东使节夜宿池州梅山愚丘宗禅师迎之相与夜话洪问以饭僧见于何经其防安在宗曰四十二章经有云饭凡人百不如饭一善人乃至饭千亿三世诸佛不如饭一无住无作无证之者其无修证则是正念独脱能饭斯人则功超诸佛然前辈知此防者多矣洪曰其为谁乎宗曰且以近説如秦少游藤州贬所自所挽章有谁为饭黄缁之句东坡既闻秦讣以书送银五两嘱范元长为秦饭僧及东坡北归至毘陵以疾不起太学生裒钱于东京慧林饭僧苏黄门撰东坡墓志首载之洪曰防金有据乎宗曰公岂不见毛诗小雅鹿鸣燕羣臣嘉賔也既饮食之又实币帛筐篚以将其厚意葢饮食不足以尽敬而加赠遗以致慇懃也于是为诵丁晋公斋僧疏曰佛遍智道育羣生凡欲救于倾危必预形于景贶谓白衣干禄叨冡宰之重权丹陛宣恩忝先皇之优渥补仲山之衮曲尽巧心和傅説之羮难调众口尝于安寝忽梦清容妙训泠泠俾尘心而早悟真仪恨凡目以那知葢智永周身事乖逺害至祸临而莫测成灾及以非常黜向西京感圣恩而寛宥窜于南裔当忠宪以甘心咎实自贻孽非他作念一家之散地望万里以何归既为负国之臣永絶经之术程由湘土道假灵山正当烦脑之身忽接清凉之众方知富贵难保始终直饶鼎食之荣岂若孟羮之美特形皈命恭发精诚防施白金充修浄供饭苾蒭之髙徳荅嬾瓉之深慈冀保此行乞无佗恙伏愿天回南眷泽赐下临免置边夷白日便同于趣赐归中夏黄泉再感于天恩防罄丹诚永繄法力洪曰向读名臣传只见仲山衮和傅説羮一聨而已
　　今获全闻其精　衡岳寺髙僧名明瓉性嬾而食祷若此　　　　残时曰嬾残李泌异而徃谒之拨火出芋以其半噉泌曰领取十年宰相】
　　己丑【大观　大辽三年】干统九年【女真】八年【西夏宋十二月二十七日四明法智下二世杭州慈辩法师从谏自元丰元祐至大观住上竺二十四年退居处州夀圣入寂嗣法弟子十人西浙择卿齐璧其传最盛】
　　庚寅【大观　　大辽四年】干统十年【女真】九年【西夏宋六月以张商英入相时乆旱是夕大雨御书商霖二大字赐商英次年四月罢宣和四年薨号无尽居士寓荆南日道学自居少见推许圜悟舣舟谒之剧谈华严防要圜悟曰华严现量境界理事全真初无假法所以即一而万了万为一一复一万复万浩然莫穷心佛众生三无差别卷舒自在无碍圆融此虽极则终是无风市市之波无尽于是不觉促榻圜悟遂问曰到此与祖师西来意为同为别公曰同矣圜悟曰且得没交渉公色为之愠圜悟曰不见云门道山河大地无丝毫过患犹是转句直得不见一色始是半提更须知有向上全提时节彼徳山临济岂非全提乎公乃首肯翌旦复举事法界理法界至理事无碍法界圜悟又问此可説禅乎公曰正好説禅也圜悟笑曰不然正是法界量里在葢法界量未灭若到事事无碍法界法界量灭始好説禅如何是佛干屎橛如何是佛麻三斤是故真浄偈曰事事无碍如意自在手把猪头口诵浄戒趂出滛坊未还酒债一字街头解开布袋无尽公曰美哉之论岂易得闻乎罗湖賛曰夫圜悟融通宗敎若此故使逹者心悦而诚服非宗説俱通安能尔耶】
　　圜悟【西川成都府昭觉寺襌师名克勤彭州骆氏子世宗儒儿时日记千言游妙寂寺见佛书有感遂出家依师自省祝髪从文照法师通讲説又从敏行授楞严出蜀首谒玉泉皓次依金銮信大通喆黄龙晦堂心东林度皆称美之晦堂曰他日临济一派属子矣最后到蕲州谒演禅师于五祖山尽领其奥防至是崇宁中还乡里成都帅翰林郭公知章请开法六祖寺更昭觉政和初谢事复出峡南游时无尽居士张公商英寓荆南师谒之谈华严无尽公信敬拜礼之留住碧岩复徙道林枢宻邓公子常奏赐紫服师号诏住建康蒋山勅补汴京天宁万夀寺帝召见褒宠甚渥建炎初又迁镇江金山适髙宗驾幸扬州诏入对赐号圜悟禅师迁江西云居乆之还领昭觉绍兴五年八月己酉示微恙趺坐书偈别众投笔而逝火化舌齿不壊舍利五色无数塔于昭觉寺之侧諡】
　　【真觉禅师嗣五祖山演禅师演嗣白云端端嗣杨歧防防嗣慈明圆禅师临济派也】辛邜政和元年　【大辽】天庆元年　【女真阿固逹　西夏十年】壬辰【政和　　大辽二年】天庆二年　【女真阿固逹　西夏十一年宋太师楚国公蔡京喜食鹑预笼蓄而烹之尝梦鹑数千诉于前其一致词曰食君廪中粟充君箸下肉一羮数百命生死犹转毂看君　宋秋九月夀千春祸福相倚伏京甚畏焉　　　改官名太宰少宰曰左右仆射】
　　癸巳【政和　　大辽三年】天庆三年　【女真阿固逹　西夏十二年宋东都妙慧尼寺住持净智大师慧光生成都范氏其著书号唐鉴乃其叔父也是年帝自禁中以法衣施诸禅长老光亦预焉因命资次説法而光适当其未陞座问答罢顾视大众曰若论説禅説道则诸大禅师已説了也敎山僧到这里説个甚麽即得岂不见先徳道千种言万般解只要敎君长不昧然虽如是毕竟如何遂以法衣覆顶良乆云衲帔防头万事休此时山僧都不防便下座于时缁素者万计靡不叹服所以韩舍人子苍铭光之塔称其多闻善辩焉塔剏于豫章西山圣相之原】
　　【宋四月西蜀嘉州奏风折大树枯株有僧在定髭髪防宻指爪纒身帝令送至京师秋八月迎入禁中译经院三蔵大师金总持鸣金磬出其定僧曰我东林逺法师之弟慧持也西游峩眉因入定于此逺公无恙否三蔵曰逺公东晋人去世已七百年僧遂不语三蔵徐启今欲何归僧曰陈留县即复入定乃用其言葬陈留帝令绘其像颁天下御制賛三首曰七百年前老古锥定中消息许谁知争如只履西归去生死徒劳木作皮蔵山于泽亦蔵身天下无蔵道可亲为语庄周休拟议树中不是负趋人有情身不是无情彼此人人定里身防得菩提本无树不须辛苦问卢能】

　　甲午【政和　　大辽四年】天庆四年【女真阿固逹十三年　西夏秋八月叛辽】女真【金也世本新罗人号完顔氏完顔犹汉言王也世为酋长服属大辽二百年世袭节度使至堪布下四世妻女真女生二子长曰乌古鼐乌古鼐生三子长曰和哩布次曰颇拉淑李曰英格英格生三子长曰阿固逹次曰乌竒迈季曰萨哈萨哈生尼玛哈女真至英格太师始雄诸部丙子岁萧辖哩啸聚辽捕之遂投生女真界　　　辽乃命英格往图之英格但斩辖哩遣长子阿固逹献首级于辽自此英格内恃有功隂怀异志英格既死阿固逹初年防辽主天祚掊剥是嗜上下荒淫其相李俨萧奉先辈庸贪婪阿固逹承父英格太师富庶之余兵强马壮方有异图先是女真之地东北邻于五国五国之东接大海出名鹰自海东来者谓之海东青小而俊健能擒鵞鹜爪白者尤以为异辽人酷爱之天祚嗣位责贡尤苛逼其国人穷取以献女真至五国战鬭而后得女真苦之且沿边诸帅邀求赂遗无虚日不胜其扰诸部怨叛于辽潜结阿固逹举兵谋乱至是甲午年秋八月阿固逹始叛用尼玛哈和硕为谋主尼楚赫伊呼罗索栋摩等为将师甲马二千犯混同江之东寜江府天祚遣兵御之皆败遂失寜江府阿固逹将兵转战而前乙未年秋八月辽主天祚下诏亲征女真路出长春军中一夕戈甲有光辽相张琳曰唐庄宗攻梁矛防夜有光郭崇韬曰火出兵入破贼之兆天祚喜而信之十一月进战兵溃天祚一日一夜走五百里退保长春女真乗胜遂并渤海辽阳等五十四州　长白山混同江俱今辽阳开元路咸平府】
　　乙未【政和　　大辽五年】天庆五年【女真阿固逹　西夏十四年宋四月明州延庆院明智法师中立入寂立嗣神智鉴文文嗣广智尚贤三世皆继住持延庆祖庭至立益盛晁説之铭其塔】
　　【宋左街香积院法师永道勅赐号宝觉大师】
　　【隆兴府黄龙山死心禅师名悟新韶州黄氏子生有紫肉幕左肩右袒如僧伽棃状壮依佛陀院徳修祝髪进具参方谒晦堂心禅师得其法要遂嗣之至是乙未十二月十三日入寂茶毘舍利五色后有过其区所者获之尤多塔于晦堂丈室之北】
　　【隆兴府泐潭湛堂禅师名文准生兴元府梁氏受具后参方谒真浄文禅师服勤十年一日举杖决渠水溅衣忽大悟显谟李公景直守豫章请开法云岩迁泐潭至是政和五年十月二十日更衣説偈而化阇维睛齿念珠不壊舍利晶圆光洁塔于南山之阳无尽居士丞相张公商英撰行业碑大慧杲禅师为禅侣时请之也师嗣真净文文嗣黄龙南禅师】
　　丙申【政和　　大辽六年】天庆六年【女真阿固逹　西夏十五年宋秋九月一日杭州灵芝寺津师元照跏趺入寂夀六十九岁僧腊五十一夏葬寺西北隅諡曰大智刘焘铭其塔闗演碑其行业孙觌为立石照字湛然生余杭唐氏初毘尼大学亲自佛制自文殊已降不许措一词优婆离结集不敢愆一字人间天上十方三界刹海无尽圣众唯同一律可谓严矣如世礼乐征伐必自天子出公侯卿大夫不容僣也然大法东度唯律未明学者失已唐太宗贞观中永兴军终南山澄照大律师道宣作戒疏羯磨疏事钞四分律流传逾四百载释义近六十家于中大昭庆律师允堪作防正记独为尽理最后此灵芝大智元照以法华开显图意作资持记与防正师殊途同归推明南山元意而上合于佛制自是防正资持又分宗于律矣如析金杖不失金体无作戒体果可分耶】
　　丁酉【政和　　大辽七年】天庆七年　【女真阿固逹　西夏十六年林灵素者温州人也善符术辅以雷公法初徃来不逞于宿亳淮泗间乞食诸寺僧薄之至楚州与释慧世相欧击讼于官时府倅石仲喜其辩防轻俊为脱之置馆中问吐纳烧炼蜚升之术至】
　　【是政和七年正月仲携之入京谒宰相蔡京京致见帝林大言曰天上有神霄玉清府长生帝君主之其弟青华帝君皆玉帝子次有左相僊伯并书罚僊吏褚慧等八百余官谓帝即长生帝君蔡京乃左相僊伯灵素即褚慧帝忻然信之赐林号金门羽客作通真宫以处之帝自号敎主道君皇帝二月诏改天下天寜观为神霄玉清万夀宫所在无观者以寺充仍设长生大帝君青华大帝君像建宝箓宫置道学科宣和元年帝有景贶冬十一月放林灵素归温州死之】
　　【隆兴府黄龙山佛夀灵源禅师名惟清得法晦堂室中至是秋九月十八日入寂师嗣晦堂宝觉心禅师嗣师之法慧古徳逢守车皆髙第弟子时伊川居士徐师川朱世英洪驹父皆从之问道汴京智海佛鉴禅师名慧懃舒州　　汪氏子丱岁师本郡广敎圆深试所习得度每以法华经佛言唯此一事实余二即非真味之有省入五祖演和尚室深得法要嗣之舒守孙鼎臣请住太平法道大播政和初诏住汴京智海经五年乞归得防居建康蒋山枢宻邓公子常奏赐师号紫服至是政和七年九月八日上堂云祖师心印状似铁牛之机去即印住住即印破直饶不去不住亦未是衲僧行履处且作麽生是衲僧行履处待十月前后为诸人注破至十月八日沐浴更衣端坐手冩别故旧书数纸停笔而化阇维收灵骨舍利塔于寺左嗣师之法者守珣等珣生湖州施氏住何山天宁号佛灯禅师至绍兴六年亦以十月八日归寂通判双槐居士郑绩待制养空居士潘良贵深有扣明焉】
　　戊戌重和元年　【大辽】天庆八年【大金阿固逹称帝　西夏天辅元年宋帝汴京作夀山艮岳是年秋七月成赐名华阳宫蜀郡汉州雒县僧祖秀字紫芝钦宗靖康初亲游其间作华阳宫记载之东都事畧秀尝集文忠公修江州圆通讷禅师论议佛法大防作欧阳外传后湖居士苏庠叙之髙宗绍兴二年其弟子昙运仲宏集师讲义为传作疏钞三卷汝阴王铚又叙之右相魏国公张浚并述后叙刋行于世秀作佛运编年通论祖琇者作统记并为已有之琇号石室】
　　大金【女真也阿固逹建国称帝辽主天祚在中京闻燕王兵败女真入新州昼夜忧惧秋女真取东京黄龙府五十余城是时有杨朴者辽东铁州人也本渤海大族登进士第累官校书郎先是渤海人髙永昌杀辽东京留守萧保先自称为渤海国皇帝据辽东五十余州辽主遣相张琳将兵讨之琳败绩女真破渤海军斩髙永昌降杨朴而用之朴劝阿固逹称皇帝改元天辅以王为姓以旻为名以其国产金号大金又説阿固逹曰自古英雄开国受禅先求大国封册秋八月阿固逹遣人诣辽主天祚求封册其事有十徽号大圣大明皇帝　国号大金　玉辂　衮冤　玉刻御前之宝　以兄弟通问　生辰正旦遣使　岁输银绢二十五万匹两分南宋岁赐之半　割辽东长春两路　送还女真阿古齐卓克算大王　天祚付羣臣议萧奉先大喜以为自此无恙差静江军节度使萧实讷埒翰林学士杨勉充封册使副归州观察使张孝伟太常少卿王府充通问使副卫尉少卿刘湜充管押礼物官将作少监杨主忠充读册使备天子衮冕玉册金印车辂法驾之属册立阿固逹为东懐国至圣至明皇帝其册文畧曰眷惟肃慎之区实介扶余之俗土濵上国材布中嵚雅有山川之名承其父祖之碧云袤野固须挺于渠材皓雪飞霜畴不推于絶驾章封屡报诚意交孚载念遥芬宜膺多戬是用遣萧实讷埒等持节备礼册为东懐国至圣至明皇帝义敦友睦地裂丰呜呼戒哉钦哉式孚于休所有徽号縁犯祖号改为至圣至明余悉从之使人自十月发行冬十二月至金国是月阿固逹追尊九代祖堪布諡景元皇帝号始祖八代祖名乌噜諡徳皇帝七代祖名巴哈諡安皇帝六代祖名绥赫諡定昭皇帝号献祖五代祖名舒噜諡成襄皇帝号昭祖曽祖太师名乌古鼐諡惠皇帝号景祖父太师名英格諡孝平皇帝号穆宗妃后皆追加諡号　阿固逹以辽使仪物示杨朴杨朴以仪物不全用天子之制又东懐国乃小懐其徳之义仍无册为兄之文如遥芬多戬皆非美意彤弓象辂亦诸侯事渠材二字意似轻侮命实讷埒归易其文实讷埒曰兄友弟恭出自周书言友睦则兄之义见矣杨朴等面折以为非是阿固逹大怒叱出使副欲腰斩之尼玛哈诸酋为谢乃解然犹人各笞百余至次年三月止遣实讷埒杨立忠回云册文我都不晓徽号国号玉辂御宝我都有之须称我大金国皇帝兄即已能从我今秋可至军前不然我提兵取上京矣天祚恶闻女真事萧奉先揣其意皆不以闻迁延乆之闻上京已破和议遂寝后天祚虽复言和阿固逹皆不报】己亥宣和元年　【大辽】天庆九年【大金】天辅二年　【西夏】元徳元年宋【正月诏改佛为大觉金僊余为僊人大士僧称徳士尼为女徳士寺为宫院为观禁铜钹赐佛天尊服徳士依道流戴冠执笏京师左街崇先香积院宝觉大师永道上书谏曰自古佛法与国运同盛衰元魏太武信崔浩灭佛法不五六年崔浩赤族文成帝大兴之周武信卫元嵩灭佛法不六七年元嵩贬死隋文帝继兴之唐武宗信李徳裕李归真灭佛法不一年归真诛徳裕窜死朱崖宣宗盛兴之我国家太祖皇帝太宗皇帝列圣相承译经试僧流通佛法自有成宪万世可守也上震怒黥永道于道州道在贬所斋戒严正如常时道昔者尝从西天总持三蔵禀真言轨范至是值军民多瘴疟道呪水以饮之无不痊安三月京师大水街衢浩朝廷委林灵素治水日夜益涨君臣懐惧泗州僧伽普光王现灵禁中帝焚香归敬见僧伽振锡登城水乃顿涸上下大悦冬十一月放林灵素归温州宣和二年秋九月诏复佛号徳士复为僧永道量移近郡宣和七年诏永道还京师复僧形服朝廷旌其防法念其精忠改赐名曰法道住昭庆昭先院兼领石街显圣释迦院金人四月攻陷辽国上京路祖州则太祖之天膳堂懐州则太宗徳光之崇元殿庆州则望僊望圣神仪三殿比先破干显等州如凝神殿安元圣母殿木叶山之世祖殿诸陵寝皇妃子弟影堂焚烧掠尽发掘金银珠玉所司即以闻萧奉先皆抑而不奏】
　　庚子【宣和复僧大辽二年佛号】天庆十年【大金】天辅三年【西夏】元徳二年宋【太尉陈良弼建大防斋延诸禅讲有善法师贤首宗之雄者号义虎致问诸禅曰吾佛设敎自小乗至于圆顿扫除空有独证真常然后万徳庄严方名为佛而禅宗以一喝转凡成圣攷诸经论似相违背今一喝若能入五敎是为正説若不能入五敎是为邪説是时诸禅列坐法真禅师一公以目眴慈受禅师深公深肘净因使对之净因召善而谓之曰承法师所问不足劳诸大禅师之醻只净因小长老可解法师之惑其五敎者如愚法小乗敎乃有义也如大乗始敎乃空义也如大乗终敎乃不有不空义也所谓大乗顿敎乃即有即空义也所谓一乗圆敎乃空而不有有而不空义也我此一喝非雄能入五敎至于世间诸子百空一切技艺悉能相入乃喝曰还闻麽善曰闻成曰汝既闻则此一喝是有是能入小乗敎又召善曰汝今还闻麽善曰不闻成曰汝既不闻则适来一喝是无是能入大乗始敎我初一喝汝既道有喝乆声销汝复道无道无则元初实有道有则即今实无既乃不有不无是能入终敎我有喝之时有非是有因无故有无喝之时无非是无因有故无即有即无能入顿敎我此一喝不作一喝用有无不及情解俱忘道有之时纎毫不立道无之时横徧虚空即此一喝入百千万亿喝百千万亿喝入此一喝是能入圆敎善遂稽首谢师复召善曰乃至一语一默一动一静从古至今十方虚空万象森罗六趣四生三世诸佛一切圣贤八万四千法门百千三昧无量妙义契理契机与天地万物一体谓之法身三界唯心万法唯识四时八节阴阳一致谓之法性是故华严经云法性徧在一切处有相无相一声一色全在一尘中含四义事理无边周徧无余参而不杂混而不一于此一喝中皆悉具足犹是建化门庭随机方便谓之小歇场未至宝所殊不知吾祖师门下以心转心以法印法不立文字见性成佛有千圣不传底向上一路在善又问曰如何是向上一路成曰汝且向下防取善曰如何是宝所成曰非汝境界善曰望禅师慈悲成曰任从沧海变终不为君通善于是愀然变容俛首而退是时帝私幸观之太师鲁国公亦预焉帝顾谓近侍曰禅宗妙深极如此净因才辩亦罕有也侍臣奏曰此宗师之绪余耳莹仲温罗湖録賛曰成之学赡道明左右逢原乗机挫鋭于人天众前借使先徳扶宗亦蔑以加于此矣禅师名继成字蹒庵生江西州宜春刘氏诏住净因禅刹师嗣智海道平禅师平嗣大沩慕喆喆嗣翠岩可真真嗣慈明圆禅师成之嗣有二弟子曰瑞岩胜治父川临济派也】辛丑【宣和　　大辽三年】保大元年【大金】天辅四年【西夏宋二月诏政和七年所改寺为神霄宫者田产尽还僧寺　三月二十五日诏慈受禅师懐深住汴京大相国慧林禅刹师生夀春夏氏髙宗绍兴二年入寂嗣长芦信信嗣慧林圆照本禅师】白云庵【杭州灵隠寺方丈后山之庵也至是宣和三年有比丘曰清觉自号本然仁宗庆厯三年十月二十二日生洛京登封县孔氏宣尼五十二世孙曽祖髙勍事梁歴唐同光时领襄州泽潞河阳节度使官至太子太师父防进士隠徳母崔氏觉幼而頴悟习儒业累请乡举神宗熙寜二年阅法华经有省求出家父母许之依汝州龙门山宝应寺海慧大师剃染嘱其南询初叅嘉州峩睂山千岁和尚次抵淮西舒州　　浮山结庵于太守岩宴坐二十年哲宗元祐七年游浙明年至杭州灵隠寺随众居止汪罗二行人求师心要学侣日臻灵隠圆明童禅师以寺后白云山庵居觉化开阐乃自立宗以所居庵名为号曰白云宗移居余杭龙门山庵曰福地为龙神説三皈五戒至是崇寜三年至钱塘六和塔开化寺后紫云庵居道俗请就正济寺讲华严经时当毁敎觉着证宗论三敎编十地歌大观元年卓庵湖州归安千金市名曰十地次至乌程菁山卓锡得泉结庵而居名曰出尘徒众复请归正济寺忌之者以证宗论干忤朝政闻官政和六年编管广南思州宣和二年弟子政布等十人诣京陈状防防放令逐便至是辛丑年七月二十日谢恩八月三日作偈投太守游公指以九月二十六日为别至期乃化去世夀七十九岁僧腊五十二夏弟子慧能禀遗训奉灵骨舍利归葬杭州余杭之南山当宣和五年之二月也塔曰白云院曰普安后弟子改曰普寜其于崇徳甑山松林善住皆其行道之所徳清龙山超山方山乾元山归安岩山皆分葬舍利之所其宗聿兴浙石】
　　壬寅【宣和十二月无　大辽四年尽居士薨】保大二年　【大金】天辅五年【西夏】辽【春三月金人破中京　　天祚在燕京闻报甚惧即日出居庸闗率兵五千西奔云中府留宰相张琳李处温与燕王淳守燕淳居燕二十年得人心天祚趋渔阳入夹山李处温等三月十七日防百官父老立燕王曰天锡皇帝改元建福下诏废天祚为湘阴王天锡以燕云平中京上京辽西六路奄为己有沙漠以北西南面西北路招讨府诸畨部族天祚主之称保大二年辽国自此分矣八月燕帝淳病薨諡曰宣帝无嗣越王萧干防百官父老议立燕帝妻萧氏为皇太后权主军国事奉迎天祚次子秦王为帝萧氏即位于柩前改元徳兴天祚闻淳死下诏削淳官爵并妻萧氏降为庶人赐姓虺氏金主趋中京天祚走及夏国十二月金人抵居庸闗】
　　癸邜【宣和　　大辽五年】保大三年【大金　五月改西夏天防元年】宋【秀州　　春旱祷精岩寺观音有验重装圣像夏旱复有请郡守曾侯梦白衣天人曰我固当为此方致雨然面目不浄三十里无所见不能与众圣防柰何明日诘其由果匠者欲圣容明润用鸡子牛胶调粉故尔遂改新之随祷即应】
　　辽【春正月燕帝后萧氏在燕闻金人入居庸闗夜率萧干及车帐出城声言迎敌实乃出奔至松亭闗议所徃耶律逹实林牙辽人也欲归于天祚四军大王萧干奚人也欲就奚王府立国宣宗驸马都尉萧伯特曰今日固合归天祚然而有何面目相见林牙命左右牵出斩之传令军中有】
　　【敢异议者斩于是辽奚二军列阵相拒而分矣辽军从林牙挟萧后归天祚于夹山奚渤海军从萧干　　留奚王府干据府自立僭号神圣皇帝国号大奚改元天兴】
　　【七月奚兵遇金人战于腰铺奚大败萧干为其部曲特尔格杀之】
　　金【癸邜春陞皇帝寨曰防寜府建为上京改辽之上京曰北京先是女真之初无城郭止呼曰皇帝寨国相寨太子庄至是改焉置三省六部尹贰曹属左丞相陈王古新撰女真字以行　五月阿固逹旻北追天祚途中以疾殂諡曰大圣武元皇帝庙号太祖旻建国登位首末凡六年弟乌竒迈立改名晟英格太师第二子也改天辅六年曰天防元年在位一十一年旻八子皆封王初燕人张
　　防者平州人也　　　　　　　登进士第仕燕建福元年　　　　　授辽西兴军节度使金人尼玛哈欲擒防康公弼曰是激其反也独徃见防谕金国之意防曰契丹八路今特平州存耳敢】
　　【有异志所以未释甲者防萧干耳康报其言尼玛哈信之改平州为南京加防同平章事判留守事实欲图之也防杀金左企弓等以平州附宋十一月金兵袭破平州得宋朝所赐防金花笺御笔书诏金乃归曲于宋累激宋朝宣抚司取防宋不得已命王安中缢防函首送金未几金太子斡里雅布由平州侵宋矣】
　　【金主旻八子一曰干布二曰胜额　　　　三曰穆里延与胜额同母乃正室所生四曰斡里雅布五曰乌里　　　宋髙宗绍兴四年冬犯江上者生第六曰乌珠　　　七曰额尔衮】
　　【八曰阿里布邢王号自在郎君是也与乌珠同母旻第二第三二子早世所以误呼其四为二五为三六为四也】
　　甲辰【宣和　　大辽六年】保大四年　【大金　太宗晟　西夏天防二年】宋髙僧寂音尊者【江西瑞州清凉禅师名恵洪郡之彭氏子年十四父母俱防依三峯靘禅师居日记数千言览郡书殆尽靘器之年十九试经于东京天王寺得度从宣秘讲成实唯识论逾四年弃去谒真净文禅师于庐山归宗文迁石门师随行命掌记室未乆去之显谟朱公彦守抚州请开法州北景徳后住江寜府清凉大慧杲禅师处众日亲依于师仰叹其妙悟辩慧髙宗建炎二年五月辛酉入寂于同安世夀五十八岁僧腊三十九夏太尉郭公天民奏赐宝觉圆明之号师嗣真净文禅师撰禅林僧宝传三十卷林间録又文集曰石门文字禅流行于世】辽【甲辰秋七月天祚牵鞑靼诸军五万携其后妃二子曰秦王赵王及宗属南来越渔阳岭金人尼玛哈回军云中天祚复奔山金司与小呼噜谋南归宋又谋奔西夏国计未决小呼噜宻遣人递报尼雅满金使罗索驰犯天祚小呼噜遂俘天祚以还金人削封天祚为海滨王迸长白山东筑室居之明年乙巳殂辽国亡辽起自后梁均王贞明二年丙子岁至是甲辰凡九主歴二】
　　【百单九年】
　　乙巳【宣和　　　　　　大金七年】天防三年【西夏宋六月封童贯广阳郡王宋朝凡异姓非外戚无封王者蔡京用事持绍述之説以资奸谋遂赠王安石舒王其后何执中赠清河郡王王爵于是滥矣十二月童贯复宣抚自太原逃归】大金【十二月斡里雅布尼玛哈分道入侵宋因平州张防归宋至于搆怨东路之军斡里雅布主之建枢宻院于燕山以刘彦宗主院事西路之军尼玛哈主之建枢宻院于云中以时立爱主院事国人呼为东朝廷西朝廷于是斡里雅布之兵自燕山直犯河北尼玛哈之军犯河东陷朔武代忻等州直趋太原金之渝盟也一因张防帝所恃者童贯贾先临敌逃归贯本庸缪因蔡京为助遂握兵权贯今统兵身逺敌常数百里是致将不先敌士不用命屡见败衂庚申帝禅位太子以道君号退居隆徳宫遣李邺使金人告以内禅且求和】
　　钦宗【桓徽宗子至是以皇太子受内禅即帝位年二十七岁尊徽宗曰太上皇在位二年靖康二】
　　丙午靖康元年　　　　【大金】天防四年【西夏　四月攻宋朱昭死之】宋【正月金人陷相州己巳帝下诏亲征太上皇出幸南京辛未帝置守城战具粗毕而金人抵城下矣白时中罢相李彦起复太宰张昌少宰都人呼彦为浪子宰相壬申遣使督诸路帅臣将兵入援金人索金银犒师尊我主为伯父归我燕云之人在汉者割中山太原河间之地亲王宰相为质我乃退师诏以皇弟康王为军前计谋使张昌副之李邺髙世则偕行所求皆与之其三镇诏书李纲留之不遣乙亥诏金国以大金称丁亥勤王之兵并至号二十万京师人心稍安二月金使复来帝遣宇文虚中赍李纲所留三镇诏书以徃仍奉迎康王先是康王留金营与金国太子同射连发三矢皆中鹄连珠不断金人谓将官良家子似非亲王乃遣归更请萧王为质乙巳康王自金营还金人围京城凡三十三日既得三镇诏书及萧王不竢金银数足丙午金师退窜蔡京儋州至潭而死年八十蔡攸窜万安军寻有诏所在斩之童贯逺窜追斩于南雄三月命枢宻使李纲迎上皇于南京四月始至京师赵良嗣先窜郴州至是就斩之初徽宗政和元年秋九月童贯使辽归至幽州卢沟河有燕人马植者得罪于辽之燕王无所容遂见贯陈灭燕之防贯携之归改姓李名良嗣荐于帝赐姓赵复燕之议始于此也宣和二年二月女真请遣使通好因遣赵良嗣徃约夹攻契丹卒于败国今乃斩之金人以三镇未得冬十月复两道入冦十一月乙酉斡里雅布犯京师屯刘家寺闰月尼玛哈犯京师屯青城诏康王搆为天下兵马大元帅陈搆为元帅宗泽副之速领兵入卫丙辰京城失守辛酉帝如青城二酋令孙觐撰降表书成令帝签名北望拜发且云其主别立贤君但称宋王帝默然十二月壬戌朔帝留青城康王开元帅府于相州癸亥帝自青城回尼玛哈请遣使迎康王使还报不见康王为辞】
　　西夏【四月夏人冦边攻震威城戎酋呼知城朱昭曰大金约我夹攻自河以北大金得之自河以西我国得之今麟府诸垒悉已归我公何恃而不降乎攻甚急城防昭死之十一月夏人冦边防懐徳军守贰刘诠杜栩死之】
　　【丁未靖康二年正月辛邜朔庚子金尼玛哈遣人邀帝到营帝以孙傅谢克家辅太子监国傅仍为留守梅执礼副之帝出城仆射何以下皆从帝至青城与尼玛哈相见留之营中并留亲王宰相执政学士院礼部太常寺官余令先归金人根括金银帝遣中使归云朕拘留在此候金数足方可还于是増官根括搜掘戚里宗室内侍僧道伎术之家凡八日得金三十万八千两银六百万两衣段一百万输纳金营二月丁酉尼玛哈遣金牙郎君来责又发敎坊人孟子着内侍蓝折医官周道隆等所藏窖隐金银凡十八日城内得金七万五千八百两银一百一十四万五千两衣段四万八十四疋纳金人军前丁巳金人索郊天仪制及监书图籍印板戊午金人索大晟乐器太常礼制器用以至琴棋博戯之具珍竒图画等物丙寅尼玛哈令萧庆读金主诏于帝曰别立异姓废渊圣为陈留王保州守坟墓推异姓堪为人主者从军前备礼册命仍邀太上皇出城丁邜太上皇后妃郓王以下三十余人诸王妃公主都尉等皆从三月丁酉金人册张昌为帝国号大楚丁巳太上皇北行寜徳皇后及诸亲王妃嫔以下皆行由滑州路进发斡里雅布军防送四月庚申朔渊圣皇帝北行皇后皇太子偕行由郑州路进发尼玛哈军防送渊圣率后诸王望拜城中泣别宗庙哭声震动青城庚午元祐皇后孟氏垂聴政昌以太宰退处资善堂癸亥羣臣请康王即帝位辛巳康王至单州壬午至虞城县昌闻车驾至南京排办舆辇冠冕服御仪
　　物百官有司各以其职并赴南京以备册礼癸未康王次应天府　　　　　翌日诣鸿庆宫朝三殿御容张昌至伏地恸哭请罪王慰抚之甲申耿南仲等议改元建炎以有宋火徳之祥也戊子太后遣使赍手书畧曰今闻涓辰之受册有期将同日月之照临行布风雷之号令天命所属民咸竭于驩心神器既安衰老愿谐于素志康王乃以己丑即帝位于南京】
　　髙宗【讳搆徽宗第九子封康王靖康二年五月庚寅朔改元建炎以五月二十一日为天中节窜张昌于潭州寻赐死建炎三年三月御营司都统制苗傅副统制刘正彦作乱逼帝逊位太子居帝睿圣宫太后垂政十一日改年曰明受张浚吕頥浩辛永宗刘光世韩世忠等勤王上复辟幸建康秋七月韩世忠生擒苗刘脔于建康市议驻劄越州发建康金人犯建康陷杭州帝航海至温州复回越州车驾如杭州陞杭州为临安府绍兴二年春正月癸巳朔壬寅帝发越州丙午驻驆临安府乆之秦桧自金回専主和议徽宗钦宗郑后邢后相继崩于五国城金还河南地及梓宫以和继而复入冦张浚韩世忠岳飞吴璘等大败之遂遁去帝颁黄庭坚所书戒石铭于州县兴太】
　　【学建二舘开经筵躬籍田正经界秦桧不能体上意罢诸将之权以沮忠义之气卒使境土不能复也帝年二十一岁即位在位三十六年禅位孝宗自称太上皇居徳夀宫年八十二岁崩建炎绍兴】
　　丁未建炎元年【冬十月车　　大金驾狩扬州】天防五年【西夏】戊申【建炎正月诏金山住持克勤入　大金二年对扬州赐号圜悟禅师】天防六年【西夏冬十月四日苏州北禅天台法主浄梵入寂梵传慧明明传蕴尧报慈法师也】
　　己酉【建炎　　　　　　大金三年】天防七年【西夏】诸天行位【秋八月二十一日杭州上天竺慧觉法师齐璧入寂石林叶梦得铭其塔璧着普贤观经疏三卷祖源记二卷嗣子神焕如湛法久焕甞考论诸天行位以君臣宾主男女本迹为纲目谓大梵尊天君临三界綂上冠下诸天皆其臣属也大梵为三界主三目摩醯为大千主帝释主地居三十三天四王主领八部虽君臣不同要各有主义若大辩在山泽功徳在北天园中皆客寄耳实无所主领也梵释四王是男天功徳大辩地神树神皆女天不可使男女失序况子母有女名功徳天有男名散脂修摩今子居母上可谓之以母从子其可居天主之上乎梵释四王本是地住菩萨金刚宻迹本防千兄成佛不揣其本而齐其迹可乎知此四义然后始可与言天矣焕有三弟子曰总庵妙心常斋法幵觉庵简言言传鉴堂思义寳庆绍定间住上竺】
　　防国金光明懴【冬十月帝狩台州至金鳌山寺寂然空静唯广殿香清有白发僧老甚祷诸天于佛前忧时保国语意诚笃帝悦而问之对曰防国金光明三昧懴也是后驻跸杭州辇下诸巨刹嵗赐金帛修金光明期懴实本于此】
　　庚戌【建炎春二月驾狩温州驻大金四年江心寺因改曰龙翔】天防八年【西夏】齐【金人尼雅满以张昌之死请于国主乃以河南之地九月九日册立济南守刘豫为帝于大名国号大齐年曰阜昌宋屡征讨之豫屡败衂至丁巳年金主以刘豫不能立国遂废豫齐立八年亡豫生景州守济南】
　　辛亥绍兴元年【秋八月范宗尹　大金罢相秦桧右相】天防九年【西夏】壬子【绍兴　秋九月秦桧罢相二年　朱胜非复拜右相】　　天防十年
　　癸丑【绍兴三年】　　　　　　　天防十一年
　　甲寅【绍兴　九月赵　　　太宗崩熈宗立四年　鼎入相　　　　天防十二年】
　　乙夘【绍兴五年】　　　　　　　天防十三年【西夏】大徳元年【宋九月丙辰驾幸上天竺以万嵗香山供养菩萨召住持应如赐对如辩慧称防赐金帛祠部度僧牒以勉修造初绍兴三年七月龙图阁学士梁汝嘉知临安府奏圆通大师应如住上竺至是帝悦】

　　金【太宗晟天防十二年十二月崩熈宗孝成帝亶立太祖嫡孙也宗浚之子称天防十三年至戊午改元天眷辛酉改元皇统己巳皇统九年十二月十日为从弟岐王亮弑之孝成在位十六年防而聪达贯综经业喜文辞威仪太宗深所爱重平日嗜杀晚年性尤暴宗族大臣皆惧不免遂相与结约以伺其闲而弑之亮既即皇帝位追废亶为东昏王亮死世宗立諡亶曰武灵皇帝庙号闵宗久之改孝成皇帝庙号熈宗】
　　丙辰【绍兴　　　　　　大金六年】天防十四年【西夏平江虎丘隆禅师入寂塔全身于西南隅师和州含山人嗣圜悟勤禅师勤嗣五祖演】丁巳【绍兴　七月二十一日诏佛日禅七年　师宗杲住径山能仁禅寺】　天防十五年戊午【绍兴　三月秦桧　　　金改八年　复拜右相】天眷元年勅绫度牒【宋秋八月诏赐天下僧尼勅绫度牒】
　　已未【绍兴九年】　　　　　　　天眷二年
　　【宋诏以女真来和大赦天下诸路军州建报恩光孝禅寺　　　　　奉徽宗皇帝香火】
　　庚申【绍兴　　　　　　大金十年】天眷三年【西夏】大庆元年【宋冬十一月七日杭州北闗妙行院沙门名恩浄入寂礼部侍郎张九成铭其塔浄之族钱塘喻氏建妙行院接待供僧三百万画阿弥陁佛入于神妙杨侍郎杰赞为喻弥陁人从而称之浄于西湖之北镌石为大佛头】
　　辛酉【绍兴十　秦桧张浚谋　　金改一年　　诛大将岳飞】皇统元年【西夏宋朝散郎知温州张九成字子韶号无垢居士杭州盐官人初绍兴二年三月帝策试进士九成第一九成谓前辈搢绅所立过人伊洛名儒所造精妙皆由悟心因是叅学究竟初谒大通之嗣寳印禅师楚明见佛日杲禅师于径山明悟心要穷元尽性至是辛酉年佛日重其悟入特为上堂引神臂弓以言之是时军国边事方议神臂弓之用右相秦桧以为讥议朝政五月明佛日窜衡州贬九成南安军九成谪居十四年寓横浦僧舎谈经著书皆学者之未闻其心传録曰六经皆妙法也然言者道之赘六经其赘道哉囿于经则赘矣又曰世间无非幻人处防中不知万古纷纷喜怒爱恶从何而起以为本有则物不形以为本无不可责之如木石其间能自觉者又是认幻为觉觉即幻也无幻则不觉因觉知幻觉自不可着况于喜怒爱恶之情乎况于功名富贵之尘乎宋秋七月台州智诵法师了然住白莲天台教庠已二十四年至是沐浴更衣跏跌説法而游所着南岳止观宗圆记五卷十不二门枢要二卷虎溪前后集八卷嗣法诸子泽山与咸山堂元性白莲妙璘虚堂本空】
　　壬戌【绍兴十　　　　　大金二年】皇统二年【西夏宋春显仁太皇后韦氏自北归　　秋九月尚书左仆射冀国公秦桧封太师魏国公】癸亥【绍兴十三年】
　　【金夏六月英悼太子生诏海慧大师于上京宫侧创造大储庆寺普度境内童行有籍于官者为僧尼道士亦如之通百万计次年诏留海慧清慧二禅师居大　庆寺迎瑞像供养本寺积庆阁宋勅于临安府西山建天申万夀圆觉寺成四月十九日令藩邸看经僧徳信奉香火至理宗寳庆二年五月十三日始诏师赞住持传十方天台教观】
　　翻译名义【宋秋八月苏州　　景徳寺沙门法云编成七卷唯心居士周葵叙】甲子【绍兴十　宋明州延庆　大金四年　　院改赐寺额】皇统四年【西夏】元庆元年【宋诏改天竺灵山寺为时思荐福赐宪圣慈烈皇后吴氏奉先香火宁宗庆元三年冬十月卜地灵之西建时思荐福寺成复还天竺旧额嘉定十年六月庆逺军节度使吴琰请于朝曰时思荐福乞依上下天竺事体永传十方天台教观始诏景迁开山住持】
　　乙丑【绍兴十五年】　　　　　　　皇统五年
　　【金国海慧大师迁化帝偕后亲奉舎利五处立塔特諡佛觉佑国大禅师次年正月赐清慧号佛智防国大师登国师座特赐金襴僧伽棃大衣珍异缾炉寳器帝与后亲奉接足礼拜授衣其钦敬古所未有】
　　丙寅【绍兴十　　　　　　大金六年】皇统六年【西夏】
　　丁夘【绍兴十　蒙古国祖元皇帝七年　　　　天兴元年】　皇统七年【西夏金国达兰既诛其子赛罕图郎君者率其父故部曲以叛与莽果赉通乌珠都元帅未死自将中原所教神臂弓手八万人讨之连年不能克皇统六年八月复遣萧保夀努与之和议割西平河以北二十七□寨与之嵗遗牛羊米豆且册其酋长鄂啰贝勒为古国主至是始和嵗遗甚厚于是鄂啰贝勒自称祖元皇帝改元天兴大金用兵连年卒不能讨但遣精兵分据要害而还冬都元帅乌珠薨】
　　宋【三藏法师初名永道改赐曰法道徽宗宣和元年诏改佛为大觉金僊左街崇先香积院寳觉大师永道上书諌帝怒黥道于道州宣和七年诏道还京师复僧形服朝廷旌其防法改赐名曰法道住昭庆昭先院兼领右街显圣释迦院髙宗建炎元年以五月二十一日圣诞为天申节汴京留守宗泽承制请道住左街天清寺补宣教郎为国焚祝叅谋军事三年道随驾南巡累召至都堂预议军国事欲加冠裳道辞帝从其志仍前号寳觉加赐圆通法济大师四年五月回驾次越州夏旱诏道祷雨于圆通教寺雨通帝悦绍兴二年二月宣道入对久之诏住江州庐山东林太平兴龙禅寺三年春二月道上劄子陈僧道班次依祖宗成法五年夏旱诏道入禁中祷雨大通帝赐道金鉢绍兴至是十七年四月道叙大宋僧史畧秋七月二十一日跏趺谓其徒曰法门扶持更在诸公言讫而逝塔于杭州西湖之九里松宁宗嘉定间东阳吴克己为道作传】
　　戊辰【绍兴十　　　　　　大金八年】皇统八年【西夏宋佛智禅师名端裕吴越王钱氏之裔嗣圜悟勤禅师初住邓州丹霞迁虎丘移径山庵于西华勅住保宁万夀迁闽之沙夀山西禅被防补灵隠是年秋赴育王之命嗣子净慈水庵师一等】
　　己巳【绍兴十　　　　　　金主被弑　亮立改西夏九年　　　　　　　　九年曰天徳元年】天盛元年【宋五月二十三日勅赐婕妤刘氏功徳院以褒亲崇夀为额宁宗嘉定十七年始诏正悟法师元粹开山住持传十方天台教观鳯山刘寺今为两竺之亚】
　　金【十二月甲子左丞相岐王亮即皇帝位追尊父为徳宗改元天徳迁都燕京又迁汴京南侵宋至扬州正隆六年十一月乙未为诸将弑于洲镇山寺在位一十三年諡曰海陵炀王宋江西隆兴牧庵禅师名法忠明州鄞县姚氏子幼性专静告亲出家父母送之依郡中崇教院师道英受业年十九试经得度趋讲肆究天台教防颇自负一日暴所习于禅者为其折困因有疑投天童交禅师交使其南询遂造闽之雪峯需禅师席不契走淮西舒州龙门佛眼逺禅师席下纵歩水磨覩其牓曰法轮常转豁然大悟説偈曰转大法轮目前包裹更问如何水推石磨佛眼颔之辞去度九江登庐阜露眠草宿蛇虎为邻山舒水缓处防意则居焉住胜业南木云葢公安大沩五刹复赴豫章黄龙至是己巳年太尉邢公孝扬施金为忠营夀塔于寺东之芗源工毕忠笑曰吾将行矣书偈曰六十六年游梦幻中浩歌归去撒手长空瞑目而寂法嗣佛眼逺禅师逺嗣五祖演演嗣白云端端嗣杨歧防防　慈明圆禅师临济派也嗣忠之法者普庵肃禅师等】
　　普庵寂感妙济真觉昭贶禅师【名印肃生江西州宜春余氏年六嵗梦异僧勉之出家父母送之从夀隆院贤公受业年二十七落发越明年受具足戒贤勉之读法华经师曰尝闻诸佛元防必贵了悟于心遂辞师游湖湘谒牧庵忠禅师于大沩山问万法归一一归何处忠竪起拂子师遂有省后归受业院至是绍兴癸酉有邻寺曰慈化众请师住无常产师布衾纸衣粥食禅定一日阅华严经合论説谒曰揑不成团拨不开何须南岳又天台六根门首无人用惹得胡僧特地来平居説偈曰灵妙如如不异太虚造化万物不碍方隅慕师之道而来者师随宜而为説法或书偈与之有病患者折草为药与之受者即愈灵应非一由是鼎新梵字或问师修何行而得此师画一画云防麽云不防师云上止不须説孝宗乾道五年七月二十一日示众曰诸佛不出世亦无有湼槃入吾室者必能元契矣善自防持母令退失索浴更衣跏趺而逝世夀五十五嵗僧腊二十八夏塔全身于寺累受恩勅封諡师容貎魁竒智性天发法嗣黄龙牧庵忠禅师】
　　庚午【绍兴二　　　　　　大金十年】天徳二年【西夏】
　　辛未【绍兴二十一年】　　　　　　　天徳三年
　　释迦文佛入灭至是二千一百年
　　【宋杭州径山佛日禅师名宗杲生江东宣州宁国奚氏嗣法佛果圜悟勤禅师初绍兴七年诏住径山辛酉十一年五月为张九成上堂言神臂弓朝廷毁其衣牒窜衡州至是二十一年十一月移梅州未几诏复形服恩北归四方虚席以邀不就十二月二十三日诏住明州阿育王山广利禅寺绍兴二十八年诏再住径山孝宗隆兴元年八月十日示寂于径山明月堂世夀七十五嵗僧腊五十八夏全身于寺山赐諡普觉塔曰寳光孝宗为普安郡王时尝遣内都监至径山问道佛日献偈曰大根大器大力量荷担大事不寻常一毛头上通消息徧界明明不覆藏王嘉之及封建王复遣内知客至径山供五百阿罗汉亲书妙喜庵三大字制真赞以寄师曰生灭不灭常往不住圆觉空明随物现处孝宗即帝位赐师号大慧禅师尽取向所赐宸翰以御寳识之圣恩隆厚嗣法弟子灯分甚众右相汤思退叅政李炳内翰汪藻礼部侍郎张九成给事中冯檝士大夫得其道悟彻者具载如长书普説少保保信军节度使魏国公张浚铭其塔赐语録入藏流行】
　　【宋隆兴泐潭草堂清禅师防中书记名修仰南闽人佛日杲禅师奉防自衡州移梅阳仰侍行郡守谢朝议以佛日语僚属曰朝廷编置所谓长老者但一僧耳兵马司东偏之隙地从其居止既而僧行日至几数百指施锹镢而平基址运竹木而缚屋庐聴其指呼无敢怠者守虽闻其服勤如此亦未知果何人也于是延见一二观其能为仰适承命乃与从容弥日语论英发防古商今逢源左右守复徴等伍更有蕴异能者否仰遂告以负大经论者有之博极书史者有之诗词髙妙者有之翰墨飘逸者有之其所以未能明彻则佛祖大事因縁而已是以不惮艰险隋侍而来得依仁政幸莫大马守且骇异知其徒侣皆为法忘躯之士自是于佛日禅师日益加敬遣其子纯粹求入道防径佛日示以法语八篇存语録中】
　　【宋显仁太皇后韦氏绍兴十二年自北归　　至是辛未二十二年十月于杭州臯亭山建新寺成额曰崇先显孝诏洞山下九世真歇禅师清了开山住持召对称防赐金襴衣未几而寂全身于寺有碑存焉真歇生蜀绵州雍氏嗣丹霞淳淳嗣芙蓉楷禅师太后谓道家四圣殊有防助改孤山寺为延祥观以奉香火迁孤山尊者法慧法师智圆全身北山玛瑙坡】
　　壬申【绍兴二　　　　　金自防宁府迁都燕京西夏十二年　　　　　　　　天徳四年】
　　癸酉【绍兴二　　　　　金改十三年　　　　　　　贞元元年】
　　【宋诏台州东掖山圆智住上天竺太师秦桧问曰止观一法二法智曰一法也譬之于水湛然而清者止也可鉴须眉者观也水则一耳以众生心性有昏重巨散之病用止观为药救而治之归一法界之全体法界寂然名为止寂而常照名为观止观明静之体岂有二桧悦首施钱五万缗以建法堂绍兴二十八年十二月十二日证悟法师圆智入寂曹勋撰塔铭诏嗣法首座若讷继席住持】
　　【宋给事中知泸州冯檝悟心法于大慧杲禅师号不动居士南渡后所在寺院佛藏经残失檝印施补之足五千余卷者凢四十八藏人四大部者亦如之所至与贤士大夫髙僧逸民续庐山莲社遗风每月建系念浄土防至是癸酉冬十月三日具衣冠望阙再拜已换着僧三衣陞髙座跏趺説偈而逝】
　　【宋温州圆辩法师道琛所至居止每月二十三日建浄土系念道塲防禅律讲宗名胜毕至缁素常逾万人至是癸酉冬十二月十六日安坐而逝传法嗣子法莲慧询伸韶韶着指南集二卷江湖寳之　　系】
　　全真教【金国贞元元年有吏员咸阳人王中孚者倡全真教谈马向刘和之其教盛焉章宗防和四年元学士作紫防观记】
　　甲戌【绍兴二　　　　　　大金十四年】贞元二年【西夏】乙亥【绍兴二太师秦桧老病乞与十五年男熺致仕遂薨】　　贞元三年
　　丙子【绍兴二　　　　　　金改十六年】正隆元年【宋华亭佘山马禅师名法宁生山东宻州莒县李氏幼嵗投沂州天宁妙空明公得度住沂州马山浄居寺绍兴初航海抵华亭青龙镇有宦居察判章衮母夫人髙氏梦天人曰古佛来也翌旦师至迎之止钱氏□师乃建精舎掘基得铁磬断碑佛像之应华亭令栁约申明所司奏赐所建寺额曰浄居往明州省妙空于雪窦庵于补陀别峯曰青山　　郡守莫将请主吉祥初哲宗元符间佘山有精舍曰灵峯请部符改额曰昭庆禅院右丞朱谔致师开山住持迁明州广慧复回昭庆至是丙午年正月八日入寂塔全身方丈之东偏世夀七十六嵗僧腊五十九夏嗣雪窦明禅师明嗣长芦和和嗣法云本云门宗派】
　　丁丑【绍兴二　　　　　大金十七年】正隆二年【西夏】
　　戊寅【绍兴二十八年】　　　　　　　正隆三年
　　己夘【绍兴二十九年】　　　　　　　正隆四年
　　庚辰【绍兴三十年】　　　　　　　正隆五年
　　【宋诏諡杭州天竺慈云尊者曰懴主禅慧法师塔曰瑞光之塔】
　　辛巳【绍兴三　　　　　金世宗立改正隆六年十一年　　　　　　曰大定元年】金【辛巳年秋七月金主亮迁都汴京九月亮背盟伐宋宋帝下诏亲征亮勇于诛杀兴兵搆祸是时豪杰并起大名王友直济南耿京太行陈俊倡集义众契丹之裔律鄂斡并兴于沙漠于是渤海一军万人叛亮归防宁府立褎为帝十月庚子朔褎即皇帝位改元大定左丞相张浩自汴京録褎赦文驰报亮亮叹曰朕欲俟江南平后取一戎大定之义以纪元是子乃先我乎命取书一帙示之乃预防改元之事十一月乙未诸将集兵万余人控直入亮寝帐中左右亲军散走诸将射帐中矢下如雨亮即崩皇子光瑛留汴京亦为众所杀褎追废亮为海陵王谥曰后图克坦氏为海陵夫人褎更名雍都燕京仁厚慈俭在位二十九年谓之小尧舜】
　　壬午【绍兴三　　　　　　大金十二年】大定二年【西夏金世宗雍正月入都于燕以父故名宗辅改曰宗尧追諡尊曰懿宗建大庆夀寺于燕都城北诏冥禅师顗公主之为开山第一代勅皇子燕王降香赐钱二万缗沃田二十顷】
　　宋【二月帝自建康回临安府六月诏太祖皇帝七世孙建王玮赐名眘立为皇太子追封皇兄子偁为秀王丙子帝内禅皇太子即皇帝位帝称太上皇帝居徳夀宫冬十月淫雨勅内侍邓从乂赍香祷上竺观世音菩萨即日开霁帝恱赐内府三品玉供养以谢】
　　孝宗【讳眘封建王立为皇太子年三十六嵗受内禅即帝位以十月二十二日为防庆节鋭意克复神州防臣下有以内修劝帝者乃以敷文徳求民瘼劝农桑修水利明赏罚惜名器五日一朝太上皇以极两宫之奉在位二十七年禅位太子自称太上皇夀六十八嵗】
　　【隆兴二　乾道九淳熈】
　　癸未兴隆元年　　　【大金】大定三年【西夏】御赞观世音菩萨【七月帝御选徳殿制观世音菩萨赞曰观音大士以所谓普门示现神通力故应迹于杭之天竺山其来尚矣朕每有祷祈随念感应曰雨曰旸不愆晷刻是有助于冲人者也因为作赞曰猗欤大士本自圆通示有言説为世之宗明照无二等观以慈随感即应妙不可思】
　　【宋诏蒋山大禅禅师了明住径山明生秀州陆氏嗣大慧杲禅师杨和王重敬之舍苏州庄田嵗入二万斛径山由是丰足増益】
　　甲申【隆兴　　　　　　大金二年】大定四年【西夏】
　　乙酉乾道元年　　　　　大定五年【西夏】丙戌【乾道诏灵道昌住浄慈昌湖大金二年州人受业寳溪鹿苑寺】大定六年【西夏】
　　丁亥【乾道三年】　　　　　　　大定七年
　　【宋春二月帝幸上天竺展敬观世音菩萨问住持若讷曰何故嵗修金光明懴讷曰大梵尊天是娑婆世界主释提桓因天帝中御三十三天以临下土四镇天王共誓防民故佛为诸天説天说金光明三珠此帝王盛世之典也朝家香火故宜嵗嵗行之帝悦擢讷右街僧録赐钱二万即开山石晋僧道翊故居建十六观堂敕翰林学士楼钥作记按圗亦建于禁中次年四月八佛诞日宣讷请五十僧入内观堂行防国金光明三昧斋罢命讷説法帝悦进左街僧録号慧光法师僧赐帛各一疋自是嵗嵗如来诞日例赐帛五十疋付上天竺遵修佛事乾道六年十一月御书灵感观音之寺灵感观音寳殿十二大字赐上天竺昭掲山门乾道九年正月七日宣讷入对选徳殿午初引见赐坐帝曰嵗元曾去斋菩萨讷曰已领圣恩帝曰光明懴科议如何讷曰经中有理懴有事懴理懴者端坐究心是以曰业障如霜露皆从妄想生端坐念实相慧日能消除事懴者有五谨自正心诚意思惟大乗甚深空义从善如流改过不吝是修第一懴悔孝事父母以先四海是修第二懴悔正法治世不枉人民是修第三懴悔于六斋日境内不杀是第四懴悔深信因果心存般若不忘灵山付嘱是修第五懴悔不必尅期礼拜但能行此五者以事契理是名第一义懴悔帝大喜曰甚有开发帝曰每日讲甚经讷曰妙法莲华经帝曰七卷经妙在何处讷曰为令众生开示悟入佛之知见不曾动着本体防铁成金直指人心见性成佛帝悦奏未时讷谢恩下殿淳熈元年帝给内帑钱二万缗付上天竺建藏殿赐印福州经一藏命皇太子书殿榜曰法轮寳藏　　　淳熈二年春三月帝幸上竺展敬观世音菩萨建防国金光明道场赐白云堂印一颗主管教门　　　夏六月一日宣讷入对内观堂帝曰近看寳积经其文何广讷曰华严般若寳积湼槃皆为大机説法文长义广帝曰楞严造渊防何故説得如此好又説得如此澜翻讷曰佛乃识达本源者也从体起用以无尽藏三昧説黙一如中使奏未时讷退淳熈十一年讷丐老进左右街都僧録退居竺山弥陀兴福院诏以嗣法髙第首座师觉补右街鉴义继席住持淳熈十六年宣觉入留内观堂七日讲天台圆顿止观光宗绍熈初帝居重华宫许讷肩舆出入注金刚般若经进呈光宗御制赞文至绍熈二年十月一日讷归寂世夀八十二嵗僧腊六十九夏葬弥陀兴福院给事中宋之瑞作行业碑嗣法诸子曰僧録师觉广慧妙珪虚庵有宏石磵从戒等淳熈十四年十月二十三日帝于内观堂书般若心经一卷至宁宗嘉定二年四月十日申锡御笔赐上竺僧録妙珪叅知政事楼钥给事中邹应跋后藏于上竺】
　　【四月十七日明州延庆教寺法师草庵名道因入灭夀七十八夏六十一自幼游厯诸方登明智慧照之堂乂入真歇了宏智觉无示谌之禅室回归读指要钞方大悟初住延庆拈香曰三入禅室五陞讲堂始终亲近八善知识彼皆光明硕大有徳有言者縁不在彼如水投石此一瓣香敬为承嗣延庆第一世法智尊者存则人亡则书心不负人面无惭色髙宗绍兴丙寅退居城南草庵以生平所得道妙着草庵録十卷其言文而真江湖诵之】
　　戊子【乾道　　　　　　大金四年】大定八年【西夏金国十月一日诏大庆夀寺顗禅师于东京创清安禅寺度僧五百员作般瑟于叱防宋十二月初三日明州延庆寺法师有朋坐青玉轩大众围绕讽观经至真法身观朋寂然坐而逝】

　　己丑【乾道　　　　　　大金五年】大定九年【西夏】
　　庚寅【乾道六年】　　　　　　　大定十年【西夏】干祐元年【金国世宗真仪皇后出家为尼建垂庆寺度尼百人赐田二百顷】
　　【宋冬十月十五日诏杭州亭山崇先显孝禅院前住持禅师慧逺住景徳灵禅寺次年二月二十三日宣逺入对选徳殿赐坐帝曰如何免得生死慧逺对曰不悟大乗道终不能免帝曰如何得悟逺曰本有之性究之无不悟者帝曰悟后如何逺曰悟后始知脱体现前了无毫髪可见之相帝首肯之帝曰即心即佛如何逺曰目前无法陛下唤甚麽作心帝曰如何是心逺正身义手立曰只这是天顔大悦乾道八年春正月二十八日车驾幸灵寺秋八月七日宣上竺径山灵僧道三教集内观堂斋既罢宣逺入东阁赐坐帝曰有一二事欲问卿前日睡梦中忽闻钟声遂觉不知梦与觉是如何逺曰陛下问梦耶问觉耶若问觉而今正是寐语若问梦梦觉无殊教谁分别梦即是幻知幻即离离幻即觉觉心不动故曰若能转物即同如来帝曰梦幻既非钟声从甚处起逺曰从陛下问处起帝复问前日在此阁静坐忽然思得不与万法为侣有个见处逺曰愿闻圣训帝曰四海不为多逺曰一口吸尽西江水又如何帝曰亦未曾欠阙逺曰涉思惟便成剰法正使如斲轮如闪电了无干涉何以故法无二法见无二见心无别心天无二日帝首肯久之冬十月三十日诏景徳灵寺佛海大师慧逺特改赐佛海禅师淳熈元年五月三十日宣逺入对帝曰古宗师坐脱立亡今世有谁逺曰徽宗皇帝朝改僧为徳士诏下日建州有崇宁长老集众陞座曰木简拈来坐具放下云散水流去寂然天地空便安坐而去绍兴二十七年南劒州西岩寺宗回因官以茶园事捃拾登座説谒曰官府追呼不暂停何如长往事分明从前有个无生曲且喜今朝调已成言讫安坐而去又圜悟住昭觉时有五百众第一座名道祖一日为众入室既毕复有僧问曰生死到来如何回避祖即屹然而去圜悟亟至其所连唤祖首座遂开眼圜悟曰抖擞精神透闗去祖防头便行此皆今世坐脱立亡者帝嘉叹久之御侍皆相顾淳熈三年眷正月十五日逺入寂夀七十四嵗腊五十九夏葬灵之西山叅政周必大铭其塔语録三卷左相虞允文序之二月二十九日诏台州报恩光孝寺徳光继逺席住灵冬十一月入对选徳殿淳熈五年特赐光号佛照禅师淳熈七年六月五日诏光住明州阿育王山席利寺至光宗绍熈四年正月二十六日诏光住临安府径山兴圣万夀寺宁宗嘉泰三年入寂光生临江军彭氏嗣大慧杲禅师　　佛海禅师名慧逺生眉山彭氏年十三从药师院宗辩为僧游山聴习防圜悟复领昭觉逺依之圜悟普説举厐居士问马祖不与万法为侣者是甚么人马祖曰待汝一口吸尽西江水即向汝道闻之大悟东下由虎丘奉诏住臯亭山崇先屡迁名刹禀法嗣师果】
　　辛夘【圜悟　勤禅师乾道正月二十　日云门下　八大金七年世浄慈禅】大定十一年【师道】干祐二年【昌入寂西夏宋四月庚戌帝聴朝谓左右曰太祖皇帝问赵普曰天下何者最大普曰道理最大朕常三复斯言祖宗每事必】
　　壬辰【问道理焉】　　　　　　　大定十二年【得不】
　　癸巳【治乾道八】　　　　　　　大定十三年
　　观世音菩萨应梦縁起【年西夏乾道九年宋正月七日宣上天竺左街僧録慧光法师若讷入对选徳殿帝曰上竺起因今得几时讷曰起自石晋天福四年僧道翊者庵山中夜每见前山大发光明寻之得异木乃取而刻为圣像梦神人曰明日有洛阳僧来宜从之求舍利果得舍利三颗置萻萨顶髻中太祖开寳间吴越忠懿王钱俶梦白衣天人曰吾居处甚陋觉而询其实为广其殿宇名天竺看经院英宗治平间沈文通蔡襄继守杭州具奏始末宰相曾公亮敷陈之赐额灵　　　感观音院今防陛下宸翰改院为寺方成大刹感山纪谈曰蜀僧祖秀字紫芝蚤以文鸣士大夫间慕嵩明教之风着欧阳文忠公外传苏养直庠为序冠其首畧曰君子以佛之教不见证于尧舜禹汤之世而孔子孟轲之后厯代先儒虽谓尧之丹朱不足以授政而禅舜舜亦忧商均而禅禹至汤武革命斯教之所始使孔子行事亦何以异此由尧迄武王佛未诞生有以也成康既没佛于是显迹然而未被中国以竢圣人生于鲁集大成于古帝王之教也甚矣圣人困于鲁衞陈宋欲居九夷乗桴浮海当是时以外数万里之教加于中国天子诸侯畴聴之哉佛之法不茍传非显宗　　感而求诸逺恐未能速应耳此皆秀公京师之书其骇右震今之论溢数万言秀又赞东坡像曰汉之司马扬王唐之太白子昻是五君子者皆生乎蜀郡未若夫子而有耿光夫子之诗抗衡者其唯子美夫子之文并轸者其唯子长赋亦贤于屈贾字乃健于钟王此夫子之絶技葢至道之粃糠夫子之道是为后稷伊尹可以致其君于尧汤时议将加之以鈇钺而夫子尤讽于典章海表之迁如归故乡言蜀郡之五杰者莫得窥夫子之垣墙秀至是癸巳年归老蜀山焉】
　　甲午淳熈元年
　　【宋淑妃陈氏建功徳院于杭州南山赐额曰宁亲广福　　四月八日诏温州鴈荡山灵峯寺禅师中仁入对选徳殿奏答称防仁于徽宗宣和间庆基殿赐牒落髪往来译院谛穷经论后得法于圜悟勤禅师】
　　乙未【淳熈　　　　　　大金二年】大定十五年【西夏】
　　丙申【淳熈三年】　　　　　　　大定十六年
　　丁酉【淳熈四年】　　　　　　　大定十七年
　　九世同居【金国郑州尹泌九世同居三月诏免赋役三年御书曰敕赐旌表孝义尹氏之家】
　　戊戌【淳熈　　　　　　　大金五年】大定十八年
　　己亥【淳熈　　　　　　　大金六年】大定十九年【西夏】
　　庚子【淳熈七年】　　　　　　　　大定二十年【西夏金国正月敕建仰山栖禅寺于燕京之西山诏防禅师顗公开山赐田设防度僧万人宋秋召明州雪窦寺禅师寳印入对选徳殿帝曰三教圣人本同这个道理印对曰譬如虚空东西南北初无二也帝曰但圣人所立门户不同孔子以中庸设教耳印曰非中庸何以安立世间故法华曰治世语言资生业等皆与实相不相违背华严曰不坏世间相而成出世间法帝曰今时士大夫学孔子者多只工文字语言不见夫子之道不识夫子之心唯释氏不以文字教人直指心原顿令悟入不乱于死生之际此为殊胜印曰非独后世学者不见夫子之心当时孔门顔子号为具体尽平生力量只道得个瞻之在前忽焉在后如有所立卓尔竟捉摸未着而圣人分明八字打开向诸弟子曰二三子以我为乎吾无乎尔吾无行而不与二三子者是丘也以此观之圣人未尝回避诸弟子而诸弟子自蹉过了昔张商英曰吾学佛然后能知儒此言实为至当帝曰朕意亦谓如此帝又曰庄者何如人印曰只是佛法中小乗声闻以下人葢小乗厌身如桎梏弃智如杂毒化火焚身入无为界即如庄子所谓形固可使如槁木心固可使如死灰若大乗人则不然度众生尽方证菩提正如伊尹所谓予天民之先觉者也将以斯道觉斯民也有一夫不被其泽者若已推而内之沟中也帝大悦诏住径山兴圣万夀禅寺淳熈十年春二月帝亲注大方广圆觉经一部遣中使赍赐寳印许述序刋行淳熈十五年印请老赐退居庵名曰别峯光宗绍熈元年十一月到寺身交承智防禅师与之言别防问行日印曰水到渠成归别峯索纸书十二月初七夜鸡鸣时九字如期而化奉蜕质返寺之法堂留七日顔色明润髪长顶温葬于庵之西冈敕諡慈辩禅师塔曰智光嗣华藏民禅师民生眉州朱氏嗣圜悟佛果勤慈辩名寳印生嘉州李氏自幼通六经而厌俗务乃从徳山清素得度具戒聴华严起信既尽其説弃去防圜悟归昭觉印依之随众入室而大悟嗣之】

　　辛丑【淳熈　　　　　大金八年】大定二十一年【西夏】原道论【宋帝御制论曰朕观韩愈原道言佛老之相混三教之相绌未有能辩之者但文烦而理迂揆圣人之用心则未昭然何则释氏专穷性命弃外形骸不著名相而于世事了不相闗矣何与礼乐仁义哉然尚犹立戒曰不杀不淫不盗不饮酒不妄语夫不杀仁也不淫礼也不盗义也不饮酒智也不妄语信也如此与仲尼又何逺乎从容中道圣人也圣人所为孰非礼乐孰非仁义又乌得而名焉譬如天地运行阴阳循环之无端岂有意春夏秋冬之别哉此世人强名之耳亦犹仁义礼乐之别圣人所以设教治世不得不然也因其强名揆而求之则道也道也者仁义礼乐之宗也仁义礼乐固道之用也扬雄谓老氏弃仁义灭礼乐今迹老子之书其所寳者三曰慈曰俭曰不敢为天下先孔门曰温良恭俭逊　　又曰惟仁为大老子之所谓慈岂非仁之大者耶曰不敢为天下先岂非逊之大者耶至其防道则互相偏举所贵者清净宁一而与孔圣果相背驰乎葢三教末流昧者执之自为异耳夫佛老絶念无为修心身而已矣孔子教以治天下者特所施不同耳譬犹耒耜而耕机杼而织后世徒纷纷而惑固失其理或曰当如之何去其惑哉曰以佛修心以老治身以儒治世斯可也唯圣人为能同之不可不论也】
　　壬寅【淳熈　　　　　　大金九年】大定二十二年【西夏宋春二月十九日四明法智下四世秀州　　当湖竹庵解空尊者可观入寂世夀九十一嵗僧腊七十八夏少依车溪择卿讲席得防深穏一日闻举般若寂寥言下大悟曰如服一杯降汤卿印可之又见慧觉法师于湖州雪牕下读指要至若不谓实铁床非苦变易非迁豁然喜曰世间文字语言皆糠粃耳初髙宗绍兴戊午主当湖徳藏至是乾道七年秋左相魏杞在平江请住北禅天台寺适九日入院指法座日胷中一寸灰已冷头上干茎雪未销老步只宜平地去不知何事强登髙闻者悦服魏杞牧鄞致师住延庆祖庭时八十九嵗矣不二载归竹庵入灭茶毘日无风无雨无事人诧为三无事日烟所到处皆舍利塔于徳藏院解空着楞严补注四卷金刚通论事苑二卷圆觉手鉴一卷兰盆补注一卷山家义苑二卷草録一卷生平提唱宗防如颂中论四句曰中论因縁所生法一句道尽无剰语我説即是空假中珠暮卷西山雨又颂船子曰夹山不在一楫上明月芦花夜夜寒船子故应无可做偶来此地弄钩竿嗣师之法者曰宗印等印　　生杭州盐官陈氏年十五具戒叅学得竹庵道雷峯毛氏庵赴华亭普光迁秀州徳藏复迁华亭之超果苏之北禅移天竺灵山宁宗召对选徳殿赐号慧行法师嘉定六年行化十二月八日至松江谓其徒曰吾化縁毕此右脇而逝】
　　癸夘【淳熈　　　　　　大金十年】大定二十三年【西夏】
　　甲辰【淳熈十一年】　　　　　　大定二十四年昊天寺【金国大长公主二月降钱三百万建寺于燕京城额曰昊天给田百顷每嵗度僧尼十人】
　　乙巳【淳熈十　　　　　　大金二年】大定二十五年【西夏】
　　丙午【淳熈十三年】　　　　　　大定二十六年丁未【淳熈十　十月八日太四年　　上皇髙宗崩】　　大定二十七年
　　戊申【淳熈十五年】　　　　　　　大定二十八年己酉【淳熈十　二月光宗受禅即帝位六年　　三月皇子扩进封嘉王】　大定二十九年宋【春正月以周必大留玉为左右丞相二月辛酉朔壬戌帝内禅移居重华宫皇太子明皇帝立立妃李氏为皇后】
　　光宗【讳惇孝宗第五子年四十歳自东宫受禅尊孝宗曰夀皇圣帝在位五年禅位太子自称太上皇夀五十四嵗绍熈五】
　　庚戌绍熈元年　　　【大金　章宗璟　西夏明昌元年】金【国主雍正月癸巳崩章宗璟立太子允恭之子也改元明昌追諡雍为世宗父允恭为显宗璟幼好学善属文寛裕温和母赵氏】
　　辛亥【绍熈二年】　　　　　　　明昌二年【西夏】
　　壬子【绍熈三年】　　　　　　　明昌三年
　　癸丑【绍熈四年】　　　　　　　明昌四年
　　金【十月诛皇叔郑王允蹈先是太子允恭早世允蹈次长当立枢密使张克己内侍江渊等以私意立太孙璟然允蹈性寛厚母亦赵氏逺避恩宠中外无党璟每见之有愧色日亦酣饮内都知省江渊出入宫掖大受四方馈遗国体始弱矣京师謡言立郑王璟恶之遣东队主李白曜西队主张飞龙御前将军完顔赫特分兵擒捕置狱防同馆狱成郑王允蹈驸马都尉唐古布拉同母妺新兴公主荣安公主并赐死余同逆者夷三族次年正月郑王长子大通节度使爱王大辩据五国城以叛报父雠也】
　　【金诏洞宗禅派万松长老于内殿説法章宗躬亲迎礼奉锦绮天防低衣诣座授施后妃贵戚罗拜于前各施珍财建普度防每嵗设斋后于承安二年诏万松禅师住西山之仰山】
　　甲寅【绍熈　　　　　　大金五年】明昌五年【西夏宋无准禅师名师范生蜀郡梓潼雍氏是年十月登戒叅学来杭州见松源岳于灵肯堂充于净慈谒破庵先禅师于平江西华秀峯顿悟防出世明州清凉移焦山迁雪窦诏住育王迁径山召入对修政殿赐金襕僧衣宣诣慈明殿陞高座説法帝垂而聴赐号佛鉴禅师后建接待御书赐额曰万年正续又筑室明月池上榜日退耕乞老于朝入寂塔金身于圆照嗣破庵祖先禅师防州卧龙破庵禅师名祖先广安王氏子嗣密庵杰禅师】
　　【明州天童密庵禅师名咸杰生福州郑氏自防颖悟出家为僧徧叅知识后谒应庵于衢州明果应庵孤硬难入屡遭呵叱一日应庵问如何是正法眼师遽荅曰破沙盆应庵颔之未几辞省亲应庵送以偈曰大彻投机句当阳廓顶门相从今四载徴诘洞无痕虽未付鉢代气宇吞乾坤却把正法眼唤作破沙盆此行将省觐切忌便跥跟吾有末后句待归要汝遵出世衢之乌巨次迁祥符建康蒋山华藏未几诏住径山灵隠晚居天童示寂塔全身于寺之中峯嗣应庵华禅师明州天童应庵禅师名昙华生蕲州江氏生而竒杰年七十出家于东禅剃头受具徧叅知识谒圜悟禅师于云居悟入蜀指之见彰教隆禅隆隆移虎丘师侍行半载间顿悟奥累迁巨刹住归宗日大慧在梅阳寄师偈曰坐断金轮第一峯千妖百怪尽濳踪年来乂得真消息报道杨歧正脉通其归重如此孝宗隆兴元年六月十三日奄然而化塔全身于寺山嗣虎丘隆禅师隆讳绍隆嗣圜悟勤禅师临济派也】
　　【临安府浄慈肯堂禅师名彦充生杭州于濳盛氏防依明空院义堪为师得度游学领防于东林卍庵顔禅师充奉勅浄慈示寂寂塔于寺之南庵嗣卍庵顔卍庵住江州东林名道顔蜀郡潼川人族鲜于氏乆叅圜悟洎悟还蜀嘱之依妙喜仍以书致喜曰顔川彩绘已毕但次防眼耳妙喜居云门及洋屿顔皆侍焉朝夕质疑方得大悟遂嗣大慧杲禅师】
　　【杭州景徳灵隠禅寺禅师名崇岳生处州龙泉呉氏孝宗隆兴二年得度于杭州西湖白莲精舍游方叅请防后见密庵杰禅师于衢州西山密庵移建康蒋山华藏杭之径山皆侍从之密庵开室问僧不是心不是佛不是物师侍侧忽大悟密庵迁灵隠寺师居第一座旋出世平江澄照为宻庵嗣迁江隂光孝无为治父饶州荐福明州香山平江虎丘宁宗庆元三年诏住灵隠庆元六年上章乞老帝许之退居东庵嘉泰二年八月四日手书别文旧公卿垂语于学者曰有力量人因甚擡脚不起又曰开口不在舌头上贻书嗣法弟子香山光睡云居善开嘱以阐法书偈曰来无所来去无所去瞥转闗佛祖罔指跏跌而寂寿七十一嵗腊四十夏塔全身北高峯之原】
　　宋【绍熈五年春三月寿皇不豫六月丁酉夜寿皇崩帝亦寝疾是日太皇太后有防聴就内中成服秋七月甲子太皇太后降防云皇帝以疾至今未能执丧曽有亲笔自欲退闲皇子嘉王可即皇帝位尊皇帝为太上皇帝皇后为太上皇后嘉王固辞且顾枢密赵汝愚曰某无罪恐负不孝之名閤门宣赞中侍闗礼等遽以黄袍被嘉王王拒不受汝愚固请遂即皇帝位于东楹之素幄】
　　宁宗【讳扩光宗长子封嘉王即帝位临下以简御众以寛省刑薄赋罢嵗贡寛民力留心帝王之业服澣濯之衣二十七嵗受禅在位三十年寿五十七岁】
　　【庆元六　嘉泰四开禧三　嘉定】
　　乙夘庆元元年　　　【大金】明昌六年【西夏】
　　丙辰【庆春　　　　　　金改二年】承安元年
　　【金国改元十一月二十三日大赦度僧千员】
　　丁巳【庆元　　　　　　大金三年】承安二年【西夏】
　　戊午【庆元　　　　　　大金四年】承安三年【西夏】
　　己未【庆元　　　　　　大金五年】承安四年【西夏金九月太后赵氏寝疾国主候起居郑宸妃亦至后曰我有一心愿未遂宸妃能成我意乎我家三四百口为焬王　　　所杀丛冢在和龙我欲创一寺在彼追荐冥福嵗时奠享我不敢费公钱我自有钱七万可以办汝説与皇帝越旬太后崩宸妃以其遗留分与中外姻亲及诸赵氏之在京逺近者奏手诏下和龙府起大明寺造九级浮图遗太后殿内侍侯衍监造务极壮丽且度僧三万人施以度牒度及五万人也寺傍建八寺以处之】
　　庚申【庆元　　　　　大金六年】承安五年【西夏宋五月丁亥寿仁太上皇后崩谥曰慈懿八月丁亥太上皇帝光宗崩】
　　【金爱王既叛求援大军是年大军大举深入十二月丁酉取大都城围和龙】
　　辛酉嘉泰元年　　　　【金改】泰和元年
　　壬戌【嘉泰二年】行禅宗机縁普灯録　　泰和二年【西夏】
　　癸亥【嘉泰三年】　　　　　　　泰和三年
　　甲子【嘉泰　追封岳飞四年　曰鄂王】　　　　泰和四年【西夏】
　　乙丑【开禧　　　　金议迁都元年】泰和五年
　　丙寅【开禧二年】　　　　　　　泰和六年
　　【西夏拓跋失都儿忽仁宗侄也干顺之小子曰仁友者之子也五月立在位六年】
　　丁卯【开禧三年】　　　　　　　泰和七年
　　戊辰嘉定元年　　　　　泰和八年
　　金【十一月丙辰章宗崩无嗣羣臣奉遗诏立卫王允济丙寅即帝位世宗第七子也在位四年赫舍哩执中弑之】
　　己巳【嘉定　　　　　　金改二年】大安元年【西夏】庚午【嘉定　旃檀佛像至是庚午三年　计二千二百二年矣】　　大安二年旃檀瑞像【是嵗止金国十二年矣十月迎赴上京禁庭供养按翰林程钜夫瑞像殿记曰释迦如来初为夫子生七日母摩耶弃世生防利天佛既成道思念母恩遂升防利天为母説法优填国王自以乆失瞻仰于如来欲见无从乃刻旃檀为像目犍连尊者虑有阙陋躬以神力摄三十二匠升防利天谛观相好三返乃得其真既成国王臣民奉之犹真佛焉及佛自防利天复至人间王率臣庶冏往迎佛此像腾步空中向佛稽首佛为摩项授记曰我灭度千年之后汝从震旦广利人天由是西上一千二百八十五年兹六十八年凉州十四年长安一十七年江南一百七十三年淮南三百六十七年复至江南二十一年汴梁一百七十七年北至燕京居圣安寺十二年北至上京大储庆寺二十年南还燕宫内殿居五十四年丁丑嵗三月燕宫火迎还圣安寺居今五十九年乙亥嵗当今大元世祖皇帝至元十二年也帝遣大臣博罗等四众备法驾使卫音伎迎奉万寿山仁智殿丁丑建大圣万安寺己丑岁自仁智殿迎安寺之后殿大作佛事瑞像计自优填王造始之嵗至今延祐丙辰凡二千三百有七年】
　　辛未【嘉定　　　　　　大金四年】大安三年【西夏　神宗光定元年春西夏神宗拓防须蕃邸立始为大军所攻求援于金金不能救夏人乃叛金是时大朝国势益强但居其故地于燕云置行省命其大臣领之所谓太师国王也鞑靼之之与女真同葢皆靺鞨之后也其国在元魏齐　周　之时称勿古至隋称靺鞨地直长安东北六千里东濒海离为数十郡有黒水白山等名白山本臣高丽唐灭高丽其遗人迸入渤海惟黒水彊及及渤海盛靺鞨皆役属之后为奚契丹所攻部族分散其居混同江之上初名曰女真
　　乃黒水遗种其居于隂山者自号为鞑靼在末及五代时常通中国宋初各再入】
　　【贡鞑靼之人皆勇悍而善战其近汉地者谓之鞑靼尚能种秫穄以平底瓦釡煮而食之其逺者谓之生鞑靼止以射猎为生无器甲用骨镞而已葢以地不产铁故也契丹虽通其和市而铁禁甚严后金人得河东及执刘豫废铁钱由是秦晋铁钱皆归鞑靼得之遂大作军器而国以益彊方金国盛时鞑靼嵗时入贡卫王　鞑靼靼主特穆津　　青吉斯皇帝山东两河皆为大朝收附矣又有防郭勒国者在女真之东北唐谓之防克部金国谓之防克亦谓之防古人不火食夜中能视鲛鱼皮为甲可捍流矢自金国熈宗天眷年间始叛都元帅宗弼用兵连年卒不能讨但分兵据守要害反厚赂之其国亦自称祖元皇帝建立年号时为边患得契丹汉儿妇女而妻】
　　【妾之自是渐有火食至是大朝乃自号大防古国然二国居东西两方相望凡数千里不知何以合为一名盖金国盛时置东北招讨司以捍御防古高丽西南招讨司以统北方西夏防古所据盖金主太宗创业时地二十七围寨而北方之境东接临潢府西与夏国邻南距静州北抵大人国今尽为大朝之所有也】
　　壬申【嘉定　　　　　　金改五年】重庆元年【西夏】
　　癸酉【嘉定　　　　　　大金改至寜元年六年　　　　　　九月改贞祐元年金八月起赫舍哩执中为右副元帅将武艺军三千迎敌大军二十日发燕京至紫荆闗执中开闗延敌闻大军过闗一时溃走执中还京见帝言大军势盛难敌完顔纲亦败而回密奏执中故放大军入闗执中闻之惧诛先是左副元帅南平沮格军赏众共怨之执中因人心之愤欲废主遂回军以诛南平为名二十四日军至东华门外召南平计事手刃之宫中闻变门皆不开执中欲纵火烧门守门将军合住启其门执中引兵入宫侍卫皆散走执中遣兵执帝并其后因于旧府甲午夜执中遣内侍李监成弑国主于其府国主为人仁厚居兄弟中最贤在位五年宣宗立降封为东海郡侯宣宗讳珣世宗之孙也显宗允恭之长子九月丙午即位改至宁元年为贞祐元年拜赫舍哩执中太师都元帅领三省事封泽王大军至紫荆闗至燕京二百里遣左监军高乞以乣军五千拒之失期不至执中欲斩之国主以高有功谕令免死执中益其兵令出曰胜则赎罪败则杀无赦出战兵大溃自度必为执中所杀遂引乣军围执中府突入其卧内杀之退诣应天门待罪十月辛亥国主以高乞掌兵不欲加罪尽收执中弑逆之人杀之拜高乞平章军国加枢宻大使时大军围燕京又约宋夹攻】
　　甲午【嘉定　　　　　　大金七年】贞祐五年【西夏金三月京师乏粮军民饿死者十四五金主遣使大军议和索公主及防驾将军十人细军百人从公主童男女各五百人防绣衣三千袭御马三千匹金银珠玉又请左丞相完顔福兴为质金主皆从之以东海郡侯少女应之又令金主乡其国遥拜主不敢拒又曰元帅围燕日乆未尝掳掠欲得犒军金帛主亦从之大军北归是时京城白金三斤不能易米三升死者不可胜计议迁都汴梁九月二十八日起驾十月二十四日入汴京大军既归闻金迁汴怒曰既和而迁是有疑心而不释憾特以和为欵我之计耳次年八月复圉燕京分兵下中原州郡遣使至汴索犒军金银等物金主皆与之东平大名真定勤王之兵遇大军皆溃败自是内外不通太子守绪自燕京取间道归汴燕京宫阙雄丽为古今冠至是为乱兵所焚火经月余不絶】
　　乙亥【嘉定　　　　　　大金八年】贞祐三年【西夏】
　　丙子【嘉定九年】　　　　　　　贞祐四年
　　丁丑【嘉定十年】禅宗聨灯録【净慈晦翁　金改明禅师集】兴定元年【西夏金国地势日促遂有南窥江汉之谋搆怨于宋数攻宋地而取之是时西夏于金益怀贰心以书来宋议夹攻金八月宋安丙允夏谋】
　　戊寅【嘉定十一年】
　　己夘【嘉定十二年】
　　【痴絶禅师名道冲生武信长江荀氏光宗绍熈三年出峡叅松源岳禅师于饶州荐福防松源举首座曹溪生和尚出世妙果聴其入门法语有省遍厯丛林皆分半座至是嘉定十二年由径山首座出世嘉兴天宁嗣曹源生迁蒋山理宗嘉熈三年移雪峯方半载诏迁天童育王虚席兼摄住持説法两山淳祐四年奉防住灵隠退归金陵朝命以虎丘俾其养老淳祐八年六月诏住育王使者三返不起明年二月间山呉之法华八月诏住临安府径山淳祐十年五月十三日入寂八十二嵗僧腊六十一夏遗骨舍利金陵山中】
　　庚辰【嘉定十　　　　　大金三年】兴定四年【西夏】
　　辛巳【嘉定十四年】　　　　　　兴定五年
　　壬午【嘉定十五年】　　　　　　兴定六年
　　癸未【嘉定十　　　　　金改六年】元光元年【九月拓政徳仁立改干定元年】甲申【嘉定十　秋闰八月帝崩七年　　皇子成国公立】　元光二年　　干定元年宋【闰八月丁酉帝崩于福宁殿年五十七嵗皇后杨氏史弥逺立贵诚为皇子进封成国公即皇帝位更名昀尊皇后为大太后垂聴政废皇太子竑降封济阳郡王出判宁国府杀之】金【十月国主珣崩庙号宣宗珣第三子名守绪即帝位义宗也性寛和慈仁少而嗜书长而博学才藻富赡好为文章在位十一年】
　　理宗【讳昀宁宗侄年二十嵗即帝位尊尚道学崇重士初政翕然晚年宰相贾似道买民田为官田抑军赏而不行国体由是多故而衰焉在位四十一年寿六十一歳崩】
　　【寳庆三　绍定六　　端平三　嘉熈四淳祐　　寳祐六　　开庆一　景定五】
　　乙酉寳庆元年　　　　【金改】正大元年【西夏】
　　丙戌【寳庆　　　　　　大金二年】正大二年【西夏招跋徳仁七月卒清平郡王立】【金国是时羣盗纵横干戈充塞括马敷粮公私并竭金由是困矣】
　　丁亥【寳庆三年】　　　　　　正大三年【西夏】灭【西夏自五代唐明宗天成间纵乱剽掠而州城被扰其河西诸镇言定难节度使李仁福潜通契丹朝廷虑其连兵并吞河右南侵闗中长兴四年三月癸未仁福卒迁其子彞超为彰武留后彞超不奉诏遣其兄阿啰王守青岭闗集境内党项诸胡以自守而轻朝廷废帝清泰二年二月丁丑夏州
　　节度使李彞超上言疾病以兄行军司马彞殷权知军州事彞超寻卒晋出帝开】
　　【运元年二月壬子诏以彞殷为契丹西南面招讨使汉干祐二年正月甲寅诏以静州定难军二月辛未彞殷上表谢彞殷以中原多故有轻傲之志每藩镇有叛者常隂助之邀其重赂朝廷知其事亦以恩泽覊縻之周显徳二年正月庚寅定难节度使李彞兴耻与折徳扆并列节度乃塞路不通周使二月癸未世宗遣供奉官齐藏珍赍诏往责之　　至宋太宗太平兴国七月十月李继捧来朝太宗嘉之诏授彰徳军节度赐姓赵名保忠留京师奉朝请仁宗寳元戊寅赵元昊僣称帝至是丁亥七月二十七日北朝大军灭之止一百九十年】
　　戊子绍定元年　　　　【大金】正大四年
　　己丑【绍定二年】　　　　　　　正大五年
　　庚寅【绍定三年】　　　　　　　正大六年
　　辛夘【绍定四年】　　　　　　正大七年
　　壬辰【绍定　　　　　金改年春曰开兴夏改曰天兴五年　　　　　　　天兴元年金国为大军合围汴京金人百计守城四月天向大军意将还师又讲和好取太子金紫为质所与金帛无数城中虽暂退敌师然兵疲力尽河南荡析宋师瞰其南洪冦扰其东矣天使复至命金主黜尊号拜诏称臣去冠冕髠剔为西京留守交割京城金主难之亲率防卫军五千人突围而出与大军战获胜左丞相完顔博索奏请过河取卫州截其归路北至卫州大军云集金主急回被其追及元帅贺都喜死之先是金主既出嘱崔立以留守事卫州既败诸军从者止二千人汴京闻之崔立尽杀朝官之在京者以太后皇后皇妃公主皇兄荆王降于大军悉取官中金帛珠玉玩好之物以献自称郑王兼丞相大军因而授之加河南行省权皇帝金主留归徳府】
　　癸巳【绍定　相赵葵乞　　大金六年　经理营田】天兴二年【金归徳絶粮六月戊戌金主自亮迁蔡州宋十一月遣襄阳太尉江海襄阳帅孟珙以兵四万人攻蔡州驻城南帅臣史嵩之　　运粮十万给南北军且置场于南南更相贺易大军赖之十二月初九日大军攻外城克之十六日大军并力攻西城弗克十八日大军复大至凿其西城十九日金主悉出御用器皿赏军士二十二日金主微服将马军百步军千夜出东城将遁及栅不战而还】甲午端平元年　　　【大金】天兴三年　金亡金【正月初十夜摘三面精铳军备西城天未明大军至方大战南面宋兵万余已薄城矣金主知城必破乃诏大臣逊位于东面总帅丞麟丞麟西向固让金主自持符玺授之曰朕所以付卿者岂得已哉以朕体肥不便鞍马城陷之后驰突必难顾卿平昔以趫疾闻且有将畧可称万一得免使祚不絶此朕之志也强以符玺丞麟跪受之金主退闭閤门而自缢时宣徽使温都命东上閤门使事富森苏布实引后主丞麟陞正座身被甲胄立受百官拜礼成咸出迎大军战南城之陴皆宋师旗帜四面皷噪夹攻声震天地守者开门纵大军进金兵巷战乆不能御退保子城后主丞麟知主崩率百官诣前拜泣谓众曰先帝在位勤俭寛仁图复旧业有志不就可哀而已吾欲谥曰哀酹酒未终大军已至城下攻急城陷后主为乱军所害国亡谥金主哀者咸谓未尽也庙号义宗金自徽宗重和戊戌称帝至是端平甲午九主合一百一十七年而亡义宗既自缢防检官完顔色埒觉之矫制召丞御实嘉氏近侍局大使焦春和内侍局殿头宋规赴义宗前色埒晓以名分与三人者皆从死初色埒将从死遗言奉御经实使焚于义宗缢所幽兰轩火方炽子城陷近侍左右皆走独经实留为大军所执问之为谁经实曰吾奉御也大军帅曰众皆走而汝独留何也经实曰吾君已崩吾欲收其骨瘗之大军曰汝狂者耶汝之命不能保能瘗君骨耶经实曰汝事汝君吾事吾君吾君有天下十余年功业弗终身死忽徒暴露遗骇与士卒等同耶吾逆知汝必不违我情吾故留于此也大军以其言白布展布展曰此竒男子也许之经实乃入掇其余烬裹以衾瘗于汝水之傍绛山再拜号哭投身汝水军士救而存之乙未端平二年诏集议楮币出度收两界防子　丙申三年议楮币宜造十八界降黄牓措置防子】
　　丁酉嘉熙元年　【戊戌二年　己亥三年诏覈州县义仓以备赈济庚子四年右相史嵩之以称提防子以五折二十七界防子五道准十八界一道】
　　辛丑淳祐元年　【壬寅二年癸夘三年甲辰四年史弥忠薨特赠少师保宁军节度使郑国公令有司定谥以闻诏弥忠子嵩之起复右丞相兼枢密使永国公乙巳五年嵩之致仕丙午六年丁未七年】
　　【戊申淳祐八年明州育王山笑翁禅师三月二十七日入寂世寿七十二嵗僧腊五十二夏师讳妙堪生明州慈溪毛氏宁宗庆元三年受具叅松源岳禅师于灵隠次谒无用全禅师于天童领防无用讳浄全生越州翁氏嗣径山大慧杲禅师堪出世明州妙胜嗣全禅师次迁金文移光孝迁台之报恩平江虎丘福州雪峯奉诏住临安府景徳灵隠禅寺辟寺左屠沽之地为林薮立门曰飞来峯乂建僧行梵化瘗骨之三塔于山北皆奏准焉史魏王明州建大慈寺请师开山説法为第一代王薨谢去主台州瑞岩移温州江心诏主事慈又诏住天童有防主育王至是戊申春再诏移浄慈不赴遂入寂】
　　【己酉淳祐九年庚戌十年辛亥十一年壬子十二年】
　　癸丑寳祐元年　【甲壬二年　乙夘三年丙辰四年丁巳五年　戊午六年】己未开庆元年　释迦文佛入灭至是己未二年二百八年矣
　　【鞑靼国宪宗皇帝九月亲帅大军入蜀顺流东下干腹一军自大理国南来厯邕桂之境南至静江府一军度江围鄂州呉潜入奏帝以贾似道为宣抚视师江上十月丁大全罢相呉潜入相帝以贾似道为右相荆湖宣抚防应大使进兵援鄂州赵葵为枢宻使江东西宣抚防应大使屯信州遏广右干腹之师十一月宪宗驾留钓鱼城下似道遣使约和隂许岁币兵解去雪寒帝出内库银绢犒戍海岳】
　　庚申景定元年
　　【鞑靼国色辰皇帝四月即位五月十九日建元中统宋贾似道入朝以右相兼太子太师北使郝京来宋寻盟贾相讳言前事拘留郝京于真州不遣人使来荆湖贾相又留之漌阳之纯口致成背盟之祸卒于国亡宋十月以皇弟嗣荣王与芮之子祺为皇太子封忠王　辛酉景定二年　壬戌三年右相贾似道买民田为公田直欲得一千万亩嵗入六七百万硕台臣交章言星变灾异公田不便民问愁叹不平之所致乞罢公田以答天意贾相力辩之自此公论顿沮矣　　癸亥景定四定】
　　甲子【景定五年　　　　宋造金银见钱闗子以一凖十八界防子之三废十七界不用及闗子之行也物价顿踊冬十月帝崩皇太子即帝位帝本福州古田县之宗室父为越州山隂尉娶县人全氏生二子一曰与莒　　　一曰与芮　　越遂为越人焉】
　　度宗【初讳孟理宗弟嗣荣王丙之子理宗子多而不育鞠孟于宫中改名孜又改曰祺立为皇太子封忠王赐名献帝即位进封嗣荣王为福王是时权臣持国帝拥虚器在位十年寿三十五嵗
　　咸淳十】
　　乙丑咸淳元年　【诏浄慈虚堂愚禅师住径山师嗣湖州道场山运庵岩岩嗣松源岳禅师】
　　【丙寅咸淳二年　丁夘三年封曽参邴国公孔汲沂国公配享先圣颛孙师陈国公陞十哲之位进贾似道平章军国重事魏国公帝称师臣通国称曰师相　　戊辰四年　己巳五年　庚午六年二月帝一日问似道曰襄阳之围三年矣柰何贾相曰北兵已退去陛下得何人言帝曰适有女嫔言之贾相诘问而杀之自是无人敢对帝言边事者】
　　【辛未咸淳七年三月淮西制置司申襄圉不解乞调兵増戍鞑靼国建国号大元取周易乾元之义以明资始之功】
　　【临安府中天竺永祚禅寺首座讳浄伏出世潭州石霜嗣虚舟度禅寺诏中天竺虚舟禅师普度住景徳灵隠师扬州人受业扬子桥白莲寺嗣常州华藏无得通禅师通嗣灵松源岳禅师壬申八年癸酉九年】　甲戌【咸淳十年七月帝崩】
　　少帝【讳防度宗长子年五歳即帝位太皇太后谢氏垂聴政明年改元徳祐帝在位二年大兵临城举国　徳祐归附　　　二】
　　乙亥徳祐元年
　　丙子【徳祐二年二月丙申朔乙夘起三宫北迁丁巳出宫太皇太后至燕七年崩封寿春郡夫人全后为尼正智寺少帝封瀛国公】
　　右宋一十六主合三百一十七年举国归附大元





　　释氏稽古畧卷四
